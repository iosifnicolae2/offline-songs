244.Un chip de lut Tu ai făcut, i-ai dat din frumuseţea Ta
Şi n-ai uitat de la-nceput alături de suflarea Ta
Să torni în el şi dragostea
Tu ai ştiut când l-ai creat, că-n viaţă nu e mai de preţ
Decât acest dar minunat ce-n sufletul îndurerat, dă înflorite dimineţi

Iubirea să rămână-n veci din partea Ta cadoul Sfânt
Isuse, drag spre Tine ruga noastră astăzi o-nălţăm
Tu singur poţi în viaţa lor, să dai belşug şi-n toate spor
De-aceea noi pe braţul Tău vrem să-i lăsăm

Privind la omul ce-ai făcut minune ce nu s-a văzut
Dar dincolo de cunoscut iubirea Ta ai pus în noi
Şi ea-i uneşte pe-aceşti doi
Iubirea Ta i-a-mbrăţişat, pe-o cale-n viaţă i-a-ndrumat
Şi nicicând nu le va fi greu păstrând în suflet dorul Tău
Iubirea e din Dumnezeu.

Iubirea să rămână-n veci din partea Ta cadoul Sfânt
Isuse, drag spre Tine ruga noastră astăzi o-nălţăm
Tu singur poţi în viaţa lor, să dai belşug şi-n toate spor
De-aceea noi pe braţul Tău vrem să-i lăsăm

