340.Nimic nu sunt, 
un strop de tină
În care-ai pus un bob de grâu
Un ciob în care ai pus lumină
Pustiu din care, Tu faci un râu

Nimic nu sunt, o trestie frântă
Din care faci toiag de fier
O luminiţă fumegândă
Ce mâine va fi o stea pe cer

Nimic nu sunt, un rob netrebnic
Chemat ca jugul Tău să-l port
Să dau deoparte piatra cea rece
Când Tu dai viaţă celui mort

Nimic nu sunt, o cupă spartă
Din care faci un heruvim
Sunt omul care te-a dat la moarte
Fără să-mi pese de-al Tău suspin

Nimic nu sunt, dar Tu eşti totul
Şi Tu Te-ai dat ca preţ al meu
Făcând din pieptul meu chivotul
Ce poartă-n el pe Dumnezeu

Nimic nu sunt, nimic sub soare
Dar Tu Te-ai dat ca preţ al meu
În veci să fii mereu mai mare
Iar eu în veci, mereu mai mic

Nimic nu sunt, nimic sub soare
Dar Tu-ai dat tot, pentru nimic
|:În veci să fii mereu mai mare
Iar eu în veci să fiu mai mic :|

