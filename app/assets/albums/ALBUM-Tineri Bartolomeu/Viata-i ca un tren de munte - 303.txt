303.Viaţa-i ca un tren de munte, cu-n Mecanic iscusit
Viaţa-ncepe de la leagăn şi-are la mormânt sfârşit
Treci tunele şi semnale, bucuros călătoreşti
Ţine mâna strâns pe frână, drumul vezi să nu-l greşeşti!

O, Isuse, Tu condu-ne, pân΄ la locul pregătit
Unde îngeri, ne aşteaptă să ne spună: “ Bun venit!”

Peste văi prăpăstioase, poduri lungi vei traversa
Dar Isus stă şi priveşte, calea-aceasta-i viaţa ta
Fii atent la avalanşe, datoria să-mplineşti
Ţine mâna strâns pe frână, drumul vezi să nu-l greşeşti!

O, Isuse, Tu condu-ne, pân΄ la locul pregătit
Unde îngeri, ne aşteaptă să ne spună: “ Bun venit!”

Când cu bine ajungi la ţărmuri şi-apoi treci peste Iordan
Vezi o gară-mpodobită: E cerescul Canaan!
Aici trenul se opreşte... te cobori, eşti obosit
Atunci Isus îţi grăieşte: “ Călător bine-ai venit!”

O, Isuse, Tu condu-ne, pân΄ la locul pregătit
Unde îngeri, ne aşteaptă să ne spună: “ Bun venit!”

