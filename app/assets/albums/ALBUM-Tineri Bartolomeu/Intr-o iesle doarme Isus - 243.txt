243.Într-o iesle doarme Isus, al Mariei scump odor
Şi cântându-I printre lacrimi ea Îl leagănă uşor
De la turma lor păstorii, către staul vin grăbiţi |: să se-nchine umiliţi :|

Din a cerului mărire îngeri mii au coborât
Cu a pruncului vestire: „Azi un Rege s-a născut!”
Iar păstorii lasă turma preamărind şi ei în cor |: pe măritul pruncuşor:|

Într-o iesle jos în paie cine stau îngenuncheaţi
În umile, rupte straie, bucuroşi şi luminaţi
Sunt păstorii din câmpie proşternaţi ‘naintea Lui
|: Şi-I dau slavă Domnului :|

