252.Să stai pe stânca mântuirii senin, voios şi neclintit
|: Chiar când stihiile naturii, pornite din adâncul firii
Dezlănţui-se-vor cumplit :|

Să nu priveşti ’napoi 
să mergi tot înainte
Isus va fi cu tine prin greu 
şi prin nevoi, 
dar nu te da ’napoi

Să stai în strânsă legătură 
ca mădular din trupul Lui
|: În dragoste fără măsură 
cu-a Duhului Sfânt-armătură
Să lupţi ca fiu al cerului :|

Să nu priveşti ’napoi 
să mergi tot înainte
Isus va fi cu tine prin greu 
şi prin nevoi, 
dar nu te da ’napoi

Să stai la umbra Celui veşnic, lumina Lui să-ţi fie scut
|: De-ar fi văpăi, de-i întuneric, de-ai fi trădat de cei puternici
Să nu te uiţi la ce-ai pierdut :|

Să nu priveşti ’napoi 
să mergi tot înainte
Isus va fi cu tine prin greu 
şi prin nevoi, 
dar nu te da ’napoi

Iar dacă tremuri în furtună, 
în vânt şi-n val vijelios
|: Deasupra ta stă-ntinsă-o mână, de cui străpunsă, dar stăpână
E mâna tare-a lui Hristos :|

Să nu priveşti ’napoi 
să mergi tot înainte
Isus va fi cu tine prin greu 
şi prin nevoi, 
dar nu te da ’napoi

