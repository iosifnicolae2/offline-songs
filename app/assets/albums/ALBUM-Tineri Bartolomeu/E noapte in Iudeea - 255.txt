255.E noapte în Iudeea şi totu-i liniştit
Dar Bethleem oraşul întreg a adormit
Afară din cetate în staulul de oi
Mesia Salvatorul, s-a coborât la noi

„Osana!, Slavă-n ceruri şi pace pe pământ”
Răsună tot văzduhul de cântu-acesta sfânt
Cu îngerii din ceruri uniţi-vă şi voi
„Osana!”, Domnul slavei S-a coborât la noi

Nu au ştiut preoţii, nici marele-mpărat
Căci îngerul din slavă în câmp s-a prezentat
Păstorii din câmpie întâi au auzit
Că s-a născut Mesia cum a fost profeţit

„Osana!, Slavă-n ceruri şi pace pe pământ”
Răsună tot văzduhul de cântu-acesta sfânt
Cu îngerii din ceruri uniţi-vă şi voi
„Osana!”, Domnul slavei S-a coborât la noi

Aceeaşi bucurie şi noi azi o avem
Căci Domnul, Salvatorul, născut în Bethleem
Nu a venit cu glorie ca alţi atâţia regi
Ci poartă-n umilinţă păcatul lumii-ntregi

„Osana!, Slavă-n ceruri şi pace pe pământ”
Răsună tot văzduhul de cântu-acesta sfânt
Cu îngerii din ceruri uniţi-vă şi voi
„Osana!”, Domnul slavei S-a coborât la noi

El bate azi la uşă şi ca să intre vrea
Nu-L laşi ca să se nască şi în inima ta
Uneşte-ţi şi tu glasul cu-al îngerilor cor
Şi laudă-L pe Domnul, Mesia Salvator

„Osana!, Slavă-n ceruri şi pace pe pământ”
Răsună tot văzduhul de cântu-acesta sfânt
Cu îngerii din ceruri uniţi-vă şi voi
„Osana!”, Domnul slavei S-a coborât la noi

