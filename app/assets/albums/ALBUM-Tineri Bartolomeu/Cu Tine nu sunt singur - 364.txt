Cu Tine nu sunt singur, 
Doamne, orice-ar fi 
Căci Tu mă cercetezi 
De-aproape şi mă ştii 
Tu ştii când stau pe loc 
Sau când la drum pornesc 
Pătrunzi în gândul meu 
Cu Duhul Tău ceresc 

Tu ştii cuvântul meu 
’nainte de-a-l rosti 
Cu drag mă înconjori 
Prin har să pot trăi 
Eu nu pot să cuprind 
înţelepciunea Ta 
Dar vreau să Te slavesc 
Cât viaţă voi avea 

Unde pot fugi 
Să m-ascund de faţa Ta 
În ceruri sau la margine de mare? 
Chiar şi-n adâncimi de mormânt de-ar fi s-ajung 
În bezna lumii 
Tu eşti al meu Soare 
Când vrei s-asculţi? Când vrei să spui? „Acuma vreau să vin şi eu!” ? 
Când vrei să spui: „ Acum mă-ntorc! Nu vreau să mai amân deloc!” ? 
Când nu eram născut 
ştiai viaţa mea 
Cu dragoste de-atunci 
M-ai scris în cartea Ta 
O, cât de nepătruns 
E planul Tău divin 
A Ta e viaţa mea, 
Eu Ţie Ți-o închin 

Dar am un singur dor 
şi-l port în pieptul meu: 
Ca împotriva Ta 
Să nu mai stea cel rău 
Să piară ura lui 
De pe întreg pământ 
Iar Tu să fii slăvit 
şi Numele Tău Sfânt 

Nimiceşte, Doamne, 
Tot planul celui rău 
	Şi ura ce-o arată pentru Tine 
Preamărit să fie în veci 
Numele Tău 
Dreptatea Ta   
şi faptele-Ţi divine 

Unde pot fugi 
Să m-ascund de faţa Ta 
În ceruri sau la margine de mare? 
Chiar şi-n adâncimi de mormânt de-ar fi s-ajung 
În bezna lumii 
Tu eşti al meu Soare 
Când vrei s-asculţi? Când vrei să spui? „Acuma vreau să vin şi eu!” ? 
Când vrei să spui: „ Acum mă-ntorc! Nu vreau să mai amân deloc!” ? 
