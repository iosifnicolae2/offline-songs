La miezul nopţii  va veni 
Isus cu pas domol
Şi vai de cel ce-l va găsi Pierdut cu suflet gol

O, lumea asta de nevoi 
Cum a orbit acum
Crezând că ziua de apoi 
A-ntârziat pe drum

Şi fiecare-n lucrul lui 
Să-şi pună-al vieţii gând
Ca să arate Domnului 
Când va veni-n curând

Din somn treziţi-vă sculaţi 
Căci vă pândesc dureri
Şi unul pe-altul vă-ndemnaţi
 La sfinte privegheri

Deci, suflete, fii gata, treaz, 
O clipă nu dormi
Căci vine Mirele chiar azi 
Și plata-ţi vei primi


Venirea Lui s-apropiat 
Să treacă judecând
Deci, suflet, ţine-te curat 
Căci poţi cădea oricând

