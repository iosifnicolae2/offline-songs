67.În faţa Ta Isuse, un bulgăr de ţărână sunt
Şi totuşi uit adesea, crezând că sunt mai mult
Când ruga-mi 'nalţ spre ceruri, răspunsul Tău aştept curând
Uitând cât Te-ai rugat Tu, când erai pe pământ

Cum să mă rog, aş vrea să ştiu
 Şi ce să fac ca să mă ierţi
 Cât să mă rog, să simt puterea Ta
 Că m-a cuprins şi că m-asculţi

Ca jertfă pentru mine, Te-ai dat şi-n cuie-ai suferit
„De ce-ai făcut-o oare?” , dar ştiu că m-ai iubit
Mă simt dator cu viaţa când mă gândesc la jertfa Ta
Şi totuşi eu adesea nu-Ţi dau dragostea mea

Cum să iubesc să pot s-arăt
 Şi eu la fel iubirea Ta
 Cât să iubesc să ştiu că nu îmi va
 Lipsi nicicând dragostea Ta

De-atâtea ori în viaţă m-ai sprijinit, m-ai ajutat
Aş vrea şi eu pe alţii s-ajut cu ce mi-ai dat
Oricât aş vrea, Isuse, departe sunt cu fapta mea
Şi-n meritul meu, Doamne, nicicând nu Te-aş vedea

Cum să ajut şi cât să fac
 Din lucrul Tău pe-acest pământ
Cum să ajut prin mine oamenii să
 Înţeleagă al Tău Cuvânt

E prea puţin o viaţă să stau plângând îngenuncheat
Să cred că am plătit eu, tot ce Ţi-am datorat
Dar ştiu că Tu, Isuse, nu-mi ceri mai mult decât am eu
De aceea pot fi sigur că voi fi-n cerul Tău

Cum să-Ţi mulţumesc şi nici nu ştiu
Ce pot să-Ţi dau ca să primeşti
Inima mea Ţi-o dau şi vreau în ea
 Isus pe veci să locuieşti

