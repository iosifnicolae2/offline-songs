238.Ninge pe străzi, cad fulgi de zăpadă,
Ninge pe străzi, e iar Crăciun
Prin fulgi, copiii merg iar cu colindul,
Este timpul dragii mei, să ne-amintim

În acel ţinut păstorii turmele-şi vegheau,
Când îngerul deodată, din slavă le vorbi:
“Vi s-a născut urmaş lui David, un Mântuitor
Şi înfăşat pe paie în iesle-L veţi găsi!”

Din cer cu el, cor de îngeri cântă
Un cântec nou, ei azi I-au adus,
“Slavă în cer, şi-ntre oameni pace”
Că astăzi în Bethleem Isus S-a născut


Dintr-o ţară-ndepărtată magii au pornit
Şi L-au găsit pe Împărat călăuziţi de-o stea
Când L-au văzut s-au închinat cu faţa la pământ
Tămâie, smirnă, aur, ei I-au adus în dar


Aur I-au dat, aur pentru Rege,
Smirnă I-au dat, pentru Prooroc,
Mare preot, ei I-au dat tămâie,
Inima I-au dat în dar, când s-au închinat

A venit Isus pe lume ca Mântuitor,
Păstori şi magi venit-au şi I s-au închinat
Şi astăzi iarăşi e Crăciun şi ieslea Lui e-aici
Dar tu ce faci? Tu I te-nchini sau Îl nesocoteşti?


Ninge pe străzi, cad fulgi de zăpadă,
Ninge pe străzi, e iar Crăciun
Prin fulgi copii merg iar cu colindul,
Este timpul, dragii mei, să ne-amintim

