128.Veniţi creştini la rugăciune, în casa Tatălui Cel Sfânt
Veniţi creştini plecaţi genunchii, şi faţa voastră la pământ

Creştinii noştri de pe vremuri, pe sub pământ zideau altare
Şi pe furiş la miezul nopţii, mergeau cu toţii la-nchinare

Azi stau locaşurile sfinte, pe înălţimi strălucitoare
Dar câţi creştini le calcă pragul, în zilele de sărbătoare

Azi masa Domnului e-ntinsă, dar cei chemaţi nu vin la ea
Ei n-aud glasul Lui ce strigă: „Veniţi creştini la masa Mea!”

