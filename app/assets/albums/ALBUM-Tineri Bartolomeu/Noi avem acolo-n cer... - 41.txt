41.Noi avem acolo-n cer un Tată
Care ţine-n mână bolta înstelată
Noi avem un Creator puternic
La a Lui poruncă toate calea-şi ţin
Soare, lună, stele, marea-n valuri grele
Munţi înalţi şi norii falnici Îi dau slavă
|: Tot ce-n zări cuvântă, zi şi noapte cântă
"Aleluia!" celui Sfânt! Amin! :|

Noi avem acolo-n cer un Frate
Ce-I născut din Tatăl, din eternitate
Noi avem un Miel jertfit pe cruce
Miel de izbăvire din eternul chin
Mii de inimi smulse, din păcate-ascunse
Sus în cer şi jos în lume îi dau slavă
|: În vibrări de strună, ceru-ntreg răsună
"Aleluia!"lui Isus! Amin :|

Noi avem aici cu noi în viaţă
Pe Mângâietorul care ne învaţă
Noi avem pe însuşi Duhul slavei
El ne dă lumină, sprijin şi alin
Înălţând spre astre, glasurile noastre
Făurind mereu spre cer:un imn de slavă
|: Preamărim pe Tatăl, adorăm pe Fiul
Şi trăim prin Duhul Sfânt! Amin! :|

