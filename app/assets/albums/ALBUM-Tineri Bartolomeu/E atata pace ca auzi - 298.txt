298.E-atâta pace că auzi şi mersul stelelor cum cântă
Şi roua de pe crinii uzi, cum picură-n tăcere sfântă

Aşa-ntr-o linişte şi-un har poate-ai să vii Isuse iar
Când nimeni nu s-ar aştepta, atunci va fi venirea Ta

E-atâta pace-n jurul meu şi parcă totu-i în aşteptare
Şi-n taina unei sfinte frici, iubirea inimii tresare

Aşa-ntr-o linişte şi-un har poate-ai să vii Isuse iar
Când nimeni nu s-ar aştepta, atunci va fi venirea Ta

O, Doamne-acum te rog să-mi ţii, fiinţa cu vegherea-ncinsă
Că-n orice straj-ai fi să vii, să-mi afli candela aprinsă

Aşa-ntr-o linişte şi-un har poate-ai să vii Isuse iar
Când nimeni nu s-ar aştepta, atunci va fi venirea Ta

