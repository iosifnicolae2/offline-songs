219.Încă un an din viaţa noastră ni s-a dus
Încă un an la anii vieţii noastre-am pus
|:Încă un an de multă trudă şi suspin
Încă un an de bucurii dar nu din plin: |

Noi am pornit acum un an voioşi la drum
Dar dintre toţi cu noi aici, câţi sunt acum
|:Câţi dintre cei pe care mult noi i-am iubit
Ne-au părăsit, s-au strămutat în veşnicii: |

Noi am rămas încă un an pe-acest pământ
Este un har dat pentru noi de la Cel Sfânt
|:Doamne, noi toţi venim la Tin’ cu o strigare:
„Fă-l Tu bogat şi de noi să ai îndurare!” :|

Iar peste-un an când înaintea Ta vom sta
Şi-Ţi vom cânta ca şi acum puterea Ta
|:Mai puţini c-unul sau mai mulţi sau câţi vom fi
Jos pe pământ sau dacă nu în veşnicii : |

