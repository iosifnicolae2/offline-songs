49.Azi vin acasă rob, nu fiu
Primeşte-mă chiar de-i târziu
Vin fără rost, slăbit şi gol
Iar sufletul mi-e plin de dor
De dorul zilelor de ieri
De dulci şi sfinte primăveri
Când Tu-mi vorbeai, eu ascultam
Cuvinte vii, pline de har

|:Vreau să ascult din nou cântări
Cum nu există nicăieri
Decât acolo unde-I El 
Tatăl Preasfânt, Emanuel :|

Azi vin acasă şi las tot
Renunţ la numele ce-l port
La tot ce leagă sufletul
Şi ce pătează cugetul
Nu mai admit un compromis
Când braţul Tău este deschis
Când lacrima chinului Tău
Curge pe obrazul meu

|:Vreau să ascult din nou cântări
Cum nu există nicăieri
Decât acolo unde-I El 
Tatăl Preasfânt, Emanuel :|

