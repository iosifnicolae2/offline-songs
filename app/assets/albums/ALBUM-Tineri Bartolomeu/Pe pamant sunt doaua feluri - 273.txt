273.Pe pământ sunt două feluri de pomi roditori 
Unii au roade bune, alţii sunt dăunători
Unii sunt plini de fire, n-au nimic bun, nici sfânt 
Alţii au roade bune şi aceste roade sunt:

Dragostea, bucuria, pacea
Bunătatea şi răbdarea sfinţilor
Facerea de bine şi credincioşia
Blândeţea şi-nfrânarea poftelor

Frate drag ce-asculţi cântarea, în ce soi eşti altoit
Care-i roada ce-o aduci, în ce grădin-ai fost sădit?
Care-ţi este grădinarul, cine îţi culege rodul tău?
Nu uita că roada bună o vrea Domnul Dumnezeu!

Dragostea, bucuria, pacea
Bunătatea şi răbdarea sfinţilor
Facerea de bine şi credincioşia
Blândeţea şi-nfrânarea poftelor

Cel ce nu ai roade sfinte, vino la Isus acum
Lasă calea de păcate, vino pe noul drum
Roadele murdare vor pieri, de vii la Domnul Sfânt
Vei aduce roade noi şi aceste roade sunt:

Dragostea, bucuria, pacea
Bunătatea şi răbdarea sfinţilor
Facerea de bine şi credincioşia
Blândeţea şi-nfrânarea poftelor

