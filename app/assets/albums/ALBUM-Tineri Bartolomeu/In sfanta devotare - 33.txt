33.În sfântă devotare, 
Isuse Te urmez
 Supus Îţi calc pe urme, 
în sfântul Tău botez

Păcate mari şi grele 
ce eu le-am săvârşit
O, Doamne, Tu pe cruce 
De mult le-ai ispăşit

În moartea Ta Isuse, 
Eu azi m-am îngropat
Şi spre o viaţă nouă 
Cu Tine-am înviat

Te rog acuma, Doamne, 
Să mă învredniceşti
Să duc o viaţă sfântă, 
Aşa cum Tu doreşti

În clipe de ispită, 
Prigoane sau dureri
Să le suport pe toate, 
Te rog, să-mi dai puteri

Te rog să-mi dai puterea, 
A Duhului Tău Sfânt
Ca până-n clipa morţii, 
Să ţin ăst legământ

