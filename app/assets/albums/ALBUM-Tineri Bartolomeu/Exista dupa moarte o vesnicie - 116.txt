116.Există după moarte-o veşnicie, există după moarte-un nesfârşit
Un nesfârşit de chin sau bucurie, depinde cum aicea ai trăit
Să nu te-nşeli crezând că după moarte, se va sfârşi cu tine şi atât
Vei da-n curând o mare socoteală
De tot ce ai făcut pe-acest pământ

Viaţa ta e bună sau rea?, în rai sau iad vei merge cu ea
În curând se va sfârşi, în care veşnicie curând vei păşi?

Există după moarte-o veşnicie, un chin de foc ce nu se va găta
Acolo vor ajunge toţi aceia, ce n-au crezut nicicând în Mesia
Ei n-au primit în inimă pe Isus, n-au vrut să fie El al lor Păstor
Ei au iubit mai mult ce e în lume, s-au încrezut în omul muritor

Viaţa ta e bună sau rea?, în rai sau iad vei merge cu ea
În curând se va sfârşi, în care veşnicie curând vei păşi?

Există după moarte-o veşnicie, unde tristeţi nicicând nu vor mai fi
Acolo suferinţa şi durerea, se vor preface-n sfinte bucurii
Atunci se va servi o masă sfântă, la care chiar Isus le va sluji
Pe toţi acei ce-au ascultat chemarea, te cheamă şi pe tine ca să vii!

Viaţa ta e bună sau rea?, în rai sau iad vei merge cu ea
În curând se va sfârşi, în care veşnicie curând vei păşi?

