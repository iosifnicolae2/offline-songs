Noi am păşit deja pe calea strâmtă,
Pentru Hristos, la lume-am renunţat.
Nu renunţăm l-această cale sfântă,
Căci pace-n suflet aici am aflat.

Cor:
/: Ce minunat să stai cu Domnul Isus
La masa Lui, bogat, să te hrăneşti!
Când eşti cu El, necazurile s-au dus;
Şi chiar de-ar fi, prin El le biruieşti. :/

La început, a fost cam greu pe cale,
Căci patimi multe ne trăgeau în jos;
Dar am păşit 'nainte, cu răbdare,
Şi am privit la ceruri spre Hristos.

Am fost în lume, ştiu ce poate să-mi dea:
Nemulţumiri şi goană după vânt!
Se luptă toţi s-ajungă la-nalţime,
Nesocotind iubirea Celui Sfânt.

  - Nicolae Moldoveanu -




