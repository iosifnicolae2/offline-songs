Credinţa-i puterea ce-opreşte furtuna
Şi valul şi norii şi vântul grozav;
Credinţa-i puterea ce scoală şi-acuma
Pe-acel ce crede, oricât de bolnav.

Poate ai, în casa ta, Grav bolnav pe cineva
Tu să crezi cu-adevărat, şi el va fi vindecat!
Ia-l exemplu pe sutaş! Mai prejos să nu te laşi!
Crede şi nu te-ndoi, oricât de bolnav ai fi!

Poate ai şi tu un rob, o fiică sau un fiu orb
Ori acas’ ori la spital, ori e orb spiritual
Crede şi tu pentru el, ca şi sutaşul la fel
Iar dacă-i pe moarte pus, îl va vindeca Isus!

Prin credinţă eşti iertat, eşti iertat de-al tău păcat
Eşti iertat eşti mântuit şi în Cer vei fi primit.
Prin credinţă, vei trăi, Cerul îl vei dobândi
Paradisul cel cu flori, Raiul cel făr’ de nori.

Ca sutaşul ne-ncetat şi noi vom fi vindecaţi
Starea să ţi-o recunoşti, la Isus să vii cum eşti!
Spune-i Lui tot ce doreşti! de păcat să te fereşti
Căci Isus te va primi, credincios dacă vei fi.

Spune-i Lui necazul tău, Fiului lui Dumnezeu!
Să-I aduci la crucea Sa şi El te va uşura
Isus te va vindeca, rana ta o va lega
Căci Isus, în veci va fi: ieri şi azi şi-n veşnicii!





