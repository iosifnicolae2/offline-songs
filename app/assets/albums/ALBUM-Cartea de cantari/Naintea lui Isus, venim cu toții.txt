'Naintea lui Isus, venim cu toții
S-aducem jertfa de un bun miros;
'Naintea Lui, așa cum El ne spune,
Venim ca să-I slujim azi lui Hristos.
/: Dar inimile noastre să ne fie
Curate, sa-I cântăm: „Aleluia!"
Celui ce, prin iubirea Lui cea mare,
În viața noastra, ne va ajuta. :/

Deci, suflete, ce-n fata Lui acuma
Cu inima-mpartiță de mai stai,
Alungă orice gând, orice durere!
Fii drept, de vrei s-ajungi la El in rai.
/: Căci numai cei ce-n inimi au iubirea
Lui Isus vor cânta: „Aleluia!"
Atunci când va veni pe nori cu slava
Ca să-i strămute în patria Sa. :/

Fii pregătit cu viața-n orice clipa
Și proslăvește-L pe Domnul Isus!
Nu face din Cuvântul Lui risipă!
Iubește-L, căci El te-a iubit nespus.
/: Apoi, în suflet, El iți va da pace
Și dragoste frațească iți va da,
Dar trebuie ca inima curată
Să-ți fie, ca să-I cânți: „Aleluia" - :/



