N-a fost nevoie de armură
De săbii sau de scut roman,
Era de-ajuns doar cui şi ură
/: De preoţi şi de-un greu ciocan :/

N-a fost nevoie de-o legiune
De-ostaşi în lupte încercaţi
Să duci un Miel până pe-o culme
/: Un Împărat, peste Împăraţi! :/

Era de-ajuns crucea şi spinii
Era de-ajuns Calvarul greu
Setea şi dealul Căpăţânii
/: Era de-ajuns păcatul meu. :/

N-a fost nevoie nici de gloată
De farisei sau cărturari,
Era de-ajuns dealul Golgota
/: De-o cruce şi de doi tâlhari :/

Nu te-a adus până la moarte
Nimic din acel trist decor
Ci doar a noastre mari păcate
/: Pe Tine Rege al Regilor. :/

N-ar fi fost, Doamne niciodată
Nevoie să cobori din cer
De n-ar fi fost lumea stricată
/: Şi-atâţia ce-n păcate pier :/

De n-aş fi fost şi eu, o, Doamne
Şi-aici nu-aş fi existat,
Nu sufereai nici chin şi palme
/: Dar, Tu ai-venit şi m-ai salvat. :/

 - PuiuChibici -




