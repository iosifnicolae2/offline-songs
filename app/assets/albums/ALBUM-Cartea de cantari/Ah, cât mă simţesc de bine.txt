Ah, cât mă simţesc de bine
Când e Domnul lângă mine
Şi cu El trăiesc.
/: Însă ce jale m-apasă
Când mă depărtez de casă,
Când Îl părăsesc ! :/

2.Sufletul meu însetează
Şi ochii mei lăcrimează
Când n-am pe Isus.
/: Eu atunci sunt ca pământul
Când îl bate mereu vântul
Şi e secetos. :/

3.De aceea frăţioare
Ca şi cerbul la izvoare
Eu alerg mereu.
/: Şi de-L aflu pe El iară
O frumoasă primăvară
E-n sufletul meu:/

4.Doamne, câtă mângâiere
Îmi aduci Tu în durere,
Isuse iubit !
/: Când mă plec sub a Ta cruce
Viaţa-mi este tot mai dulce
Şi sunt fericit. :/

5.Doamne cât voi fi în viaţă
Ne-ncetat Tu mă învaţă
Ca să cânt mereu.
/: Eu voiesc tot înainte
Să Te laud, Doamne, Sfinte,
Aici pe pământ. :/

6.Doamne mai am o dorinţă
Şi te rog cu umilinţă
Auzi ruga mea;
/: Vreau cât voi trăi în lume
Totdeauna să pot spune:
“Fie voia Ta !” :/

