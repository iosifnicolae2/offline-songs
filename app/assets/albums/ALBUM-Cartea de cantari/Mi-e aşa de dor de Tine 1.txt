Mi-e aşa de dor de Tine,
Stăpânul meu cel drag,
Şi-n orice dimineaţă
Te-aştept mereu în prag.
/:Privesc în depărtare
Să Te zăresc pe nor,
Spre ţara cea cu soare
Ah, cât mi-e dor să zbor.:/

2.M-am săturat de lume,
De-a ei ademeniri,
De-a ei plăceri de-o clipă
Ce-s numai amăgiri.
/:M-am săturat de-amaruri,
De zbucium şi dureri,
Mi-e dor, mi-e dor Isuse
De-a Tale mângâieri.:/

3.E-atâta stricăciune
Şi sete de păcat
Dă-mi Doamne-nţelepciune
Să mă păstrez curat.
/:Din tot cuprinsul zării
Nimica n-aş mai vrea
Doar premiul alergării
Să-l iau din mâna Ta.:/

4.Te văd doar printre lacrimi
Căci crucea-i tot mai grea
Dar vin cu-a mele sarcini
Isus la crucea Ta.
/:Vin iar să-ţi spun necazul,
Păstorule de oi,
Vin iar să-mi ştergi obrazul
Să plângem amândoi.:/

5.Ajută-mă prin noapte
Mereu să luminez
Şi treaz în aşteptare
La post ca să veghez.
/:Să am candela plină
Când Tu vei apărea,
Să fiu fără de vină
Spre a Te-ntâmpina.:/




