Se va spune odată a fost un pământ
 Cu flori, cu verdeaţă, cu popor şi cânt
 Dar flăcări grozave şi fum de nespus
 Au ars tot pământul şi tot l-au distrus.

Cor: /: Da, se va spune că jos în abis
         A fost o lume şi-un vechi Paradis. :/

 Se va spune odată a fost un pământ,
 Un rai, o grădină a Duhului Sfânt
 Dar unul din îngeri şi omul căzut
 Cu ura de moarte pământu-au umplut.

 Se va spune odată a fost un pământ
 Şi sus pe o cruce un nou legământ
 Ce grea suferinţă Isus a răbdat
 Să scape pe omul căzut în păcat.

 Se va spune odată a fost un pământ
 Şi-o sfântă mireasă c-un tainic veşmânt
 Având o candelă şi vas şi ulei
 Dorind să-ntâlnească pe mirele ei.

 Se va spune odată a fost un pământ
 Cu oamenii sfinţi ce-au ieşit din mormânt
 Şi sus către ceruri cu toţi au zburat
 Că jos au rămas doar cei morţi în păcat.






