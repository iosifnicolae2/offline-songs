Ia-mă, Doamne-n slujba Ta
Şi tot în slujba Ta mă ţine,
Să n-am nimic în astă lume,
Decât Doamne, numai pe Tine.

Ia-mi mâinile şi-a lor lucrare,
Picioarele şi-a lor umblare;
Ia-mi inima din pieptul meu
S-o curăţeşti de orice rău.

Ajută-mi Doamne să-mplinesc
Voia Ta şi să Te iubesc;
Să mă cobor îndată jos,
Când Tu mă chemi, Isus Hristos.

Ia-mi banii pentru lucrul Tău
Şi fă din mine un Zacheu.
Şi-apoi intră în casa mea,
Şi fă-Te Tu stăpân pe ea.

Să fiu-nălţat în ziua Ta,
Când Tu în slăvi mă vei chema,
Când trâmbiţa va răsuna,
Voi fi-n împărăţia Ta.



