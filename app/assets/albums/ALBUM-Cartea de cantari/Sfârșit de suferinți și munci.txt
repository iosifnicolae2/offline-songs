Sfârșit de suferinți și munci ,
Cu lacrimile -n gene ,
Eram când m-ai găsit atunci,
Căzut Samaritene.

M-ai ridicat milos din drum,
Am plâns atunci deoparte ,
Tu însă iarăș ai venit
Și m-ai scăpat de moarte.

M-ai prins de mână și mi-ai spus
Să te urmez pe Tine ,
Eu te-am urmat și m-am supus :
Fă orice vrei cu mine!

De-atunci tuturor am spus ,
Că te urmez pe tine,
Azi sunt pe veci al Tău ,Isus :
Fă orice vrei cu mine!




