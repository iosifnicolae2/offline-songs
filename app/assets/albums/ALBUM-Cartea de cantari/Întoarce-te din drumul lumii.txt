Întoarce-te din drumul lumii
De pe cărarea unde-s mulți
Vino pe Calea Mântuirii
Vino pe drumul celor sfinți.
Pe calea lată sunt mulți care
Trăiesc în pofte și-n plăceri
Pe Calea-ngustă e Viaţa
Pe Ea sunt cei ce merg în Cer.

/: Care-i drumul tău ? Care-i țelul tău ?
Care este calea ta ?
Pe cine iubești ? Pe cine slujești ?
Unde ai să pleci ? :/

Privește-ți pașii tăi în urmă
Pe unde-au mers, unde-au umblat
Ai pribegit fără nădejde
Și pentru Cel rău ai lucrat.
Oprește-te din mers acuma
Și fă un pas către Hristos
Și roagă-L astăzi să îți ierte
Trecutul tău cel păcătos.

Tu cel ce cauți Fericirea
Lumea nu-ți poate oferi
Căci Pacea ta și Mântuirea
Doar la Isus le poți găsi.
Te cheamă Jertfa de la Cruce
Și Cel Ce-a suferit pe ea
Să-ți dăruiască Mântuirea
Te cheamă astăzi Golgota.




