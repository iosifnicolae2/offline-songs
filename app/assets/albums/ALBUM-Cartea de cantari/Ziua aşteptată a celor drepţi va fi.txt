Ziua aşteptată a celor drepţi va fi,
Când ceasul încercării va veni,
Când cu slavă mare Domnul va veni!
Dar pe tine cum te va găsi?

„Pregăteşte-te! Pregăteşte-te!
Ca să Îl întâlneşti pe Dumnezeu!”
 Strigă Duhul Sfânt: „Pregăteşte-te
Israele, tu, poporul Meu!”

Prin Amos proorocul, Domnul a vorbit
La poporul Lui, care L-a iubit.
Dar pe căi deşarte încă rătăceau,
Şi Cuvântul Sfânt nesocoteau.

Căci acelaşi glas strigă neîncetat,
Omule ce stai azi în păcat.
Ziua răsplătiri s-a apropiat,
Când nimeni nu va mai fi scăpat.




