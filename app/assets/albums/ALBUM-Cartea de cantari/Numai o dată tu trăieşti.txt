umai o dată tu trăieşti
Şi cui ai vrea să îi slujeşti
/: Numai o inimă tu ai
Şi cui ai vrea să o predai. :/

O, de-ai sluji tu lui Isus
Şi inima s–o-ndrepţi în sus,
/: Isus ar fi stăpânul tău,
Iar tu ai fi copilul Său. :/

El ţi-ar aduce bucurii,
Pe care tu nici nu le ştii,
/: Şi-n clipe grele de dureri,
El ţi-ar aduce mângâieri. :/

Atunci întreagă viaţa ta
Cu bucurie ai cânta
/: Şi-ai spune pururea oricui
Ce dulce-i fericirea Lui. :/




