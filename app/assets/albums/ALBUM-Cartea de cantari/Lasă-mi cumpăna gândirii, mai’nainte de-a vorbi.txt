Lasă-mi cumpăna gândirii, mai’nainte de-a vorbi,
Și puterea stăpânirii, adevar să pot rosti.
Știu că Tie-Ți voi da seama pentru orișice am spus,
Și mă umple, Doamne teama, ca osândei voi fi dus.

Doamne-ndură-Te de mine, singur eu ma osândesc,
Când de voie, fara voie, cu gura păcătuiesc.
Vrednic sunt de judecată, o îndura-Te Isus!
Ca să nu aud vreodată, ca gura mea greș a spus.

Prin mustrarea Ta cu milă, înfrânează-mi limba mea.
Căci ușor sau chiar în silă, lesne-n vină pot cădea.
E mai grea ca piatra-n praștie, vorba ne-nstrunatei guri.
Doamne-nvață-mă măsura cumpănita din Scripturi.




