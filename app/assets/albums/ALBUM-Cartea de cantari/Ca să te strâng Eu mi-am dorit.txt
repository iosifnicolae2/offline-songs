Ca să te strâng Eu mi-am dorit
Precum îşi strânge cloşca puii
Dar tu în schimb Mi-ai dăruit
O cruce grea, oţet şi cuie.
E astăzi martor ceru-ntreg
Căci ţi-am adus vestea salvării
Odată ai fi cunoscut
Israel vremea cercetării.

Vin vremuri grele peste voi
Pentru a voastră neascultare
Vreme, veşti triste şi război,
De plâns amar, de chin şi jale.
Vor trece vremuri de necaz
Dureri, prigoane, răzvrătire
Va fi brăzdat al tău obraz
De lacrimi multe şi suspine.

Vorbea Isus cândva privind
Cetatea aceea pângărită
Plângând pentru Ierusalim
Cetatea Lui cea preaiubită.
Avea atâtea amintiri
Acolo-n ceas de părtăşie
Când dăruia chiar din priviri
Atâtor oameni apă vie.

Privind la noul Israel
Ce-i risipit acum departe
Unde era cândva Betel
Plânge Isus pentru cetate
Vin vremuri grele peste noi
Cuvântul Său ne prevesteşte
E-aproape ziua de apoi
Iată-L pe nori Isus soseşte.


