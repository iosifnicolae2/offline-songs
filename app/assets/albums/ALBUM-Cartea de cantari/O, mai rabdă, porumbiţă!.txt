O, mai rabdă, porumbiţă!
Se ivesc ai zilei zori!
Ştiu că îţi este dor de acasă,
Nu mai este mult, mireasă:
Vine Mirele pe nori!

Eşti lovită, prigonită,
Stai ascunsă în văi adânci,
Eşti de toţi batjocorită,
Eşti rănită, părăsită,
Porumbiţo, dintre stânci!

Eşti bătută de furtună,
De arşiţi şi vreme rea!
Eu ţi-am pregătit cununa,
Duhul Sfânt, ţi-am dat arvuna,
Căci curând te voi lua!

Iată, vine dimineaţa,
Este vremea de plecat!
Vino, azi arată-Mi faţa,
Pentru tine Mi-am dat viaţa,
Cu sânge te-am câştigat!

Îmbrăcaţi podoaba sfântă
Pentru Fiul de Împărat!
Sus privirea îţi avântă!
Mii şi mii de îngeri cântă:
„Isus, fii glorificat!”




