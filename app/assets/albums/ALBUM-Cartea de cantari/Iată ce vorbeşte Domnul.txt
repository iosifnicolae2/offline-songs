Iată ce vorbeşte Domnul
Prin proorocul său Ioel:
Pentru vremea de pe urmă,
Pentru noul Israel.
/:Pentru orişice făptură
Slava mea va străluci
Şi atunci prin a lor gură
Numele-mi voi proslăvi.:/

În zilele de pe urmă
Zice Domnul Dumnezeu
Peste a mea sfântă turmă
Voi turna din Duhul Meu.
/:Fiicele şi fiii voştri,
Bătrânii şi tinerii
Vor avea visuri, vedenii
Şi chiar mulţi vor prooroci.:/

Peste robi şi peste roabe
Din Duh Sfânt Eu voi turna
Pe pământ şi sus în ceruri
Semne mari s-or arăta.
/:Adă Doamne Cincizecimea
Azi în adunarea Ta
Să strigăm toţi “MARANATA”
Vino Doamne “Aleluia”.:/

Şi în cor de Osanale
Să-ţi cântăm că vrednic eşti,
Să vorbim ca la Rusalii
În limbi cereşti, îngereşti.
/:Ca pământul din pustie
Noi Te aşteptăm cu dor
S-aduci ploaia cea târzie,
Doamne, peste-al Tău popor.:/



