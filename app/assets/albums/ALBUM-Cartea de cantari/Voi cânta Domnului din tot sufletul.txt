Voi cânta Domnului din tot sufletul
Şi din toată inima voi cânta că Domnul este mare
Eşti fericirea mea în orice zi.
Tu eşti bucuria mea, voi cânta Aleluia!

Căci Tu îmi sprijineşti dreptatea mea,
Şi pricina mea Tu o asculţi, Tu eşti judecător,
La vreme de necaz puterea Ta,
Se-arată-naintea omului, Aleluia!

Cei care Te cunosc ştiu că Tu eşti drept,
Şi judeci lumea cu dreptate şi cu nepărtinire,
Pe cel rău nimiceşti şi-i ştergi numele,
Cei care se-ncred în Tine biruiesc, Aleluia!




