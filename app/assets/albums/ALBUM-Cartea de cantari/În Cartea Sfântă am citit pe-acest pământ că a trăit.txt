În Cartea Sfântă am citit pe-acest pământ că a trăit
Un Om care făcea minuni şi numai bine-ntregii lumi.
Mulţimea Îl înconjura, El cu blândeţe le vorbea
Vestind mereu Cuvântul Lui, de-o patrie cum alta nu-i.
De-o patrie cum alta nu-i.

Cor
Era un Om cum alţii nu-s; era un Om din cer de sus
Era Isus, era Isus,
Era un Om c-o-nfăţişare de nespus.
Şi oamenii la El veneau şi pe bolnavi îi vindeca
Plini de credinţă pe Isus ei Îl urmau.

Isus cheamă pe cei trudiţi
Pe cei de patimi chinuiţi
Din trup El boala le-alunga
Şi-n suflet pace revărsa
Vedere orbilor le-a dat
Iertându-le al lor păcat.
Putere celor slăbănogi
|: Şi vindecare la ologi :|

Şi azi Isus ca şi-n trecut
Lucrează poate şi mai mult
Mi-a vindecat sufletul meu
M-a curăţit de tot ce-i rău
Dar nu mai e jos pe pământ
La dreapta Tatălui Cel Sfânt
S-a înălţat şi ne-a promis
|: Că ne va duce-n Paradis :|




