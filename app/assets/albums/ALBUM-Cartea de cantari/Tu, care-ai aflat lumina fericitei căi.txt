Tu, care-ai aflat lumina fericitei căi,
Zboară-n valurile lumii, scapă-ţi fraţii tăi!
/:Nu lăsa să se-odihnească trupul tău nicicând,
Spune-le de moartea care va veni curând!:/

Spune-le de Judecata care va veni,
De osânda şi pierzarea ce-o vor însoţi!
/:Spune-le de-Acela singur Care i-ar scăpa,
Spune-le să-L cheme astăzi, pân`vor mai putea :/

Spune-le cu lacrimi, strigă-i, ţine-te de toţi,
Roagă-i--ei se duc la moarte -- nu-i lăsa, cât poţi!
/:Ştii că-a` mântuirii haruri ţie ţi s-au dat
Şi pentru-a-ajuta să scape alţii din păcat ?:/

Cum cauţi tu a lor salvare de pe-a` morţii căi?
Ce vei spune la-ntrebarea:"Unde-s fraţii tăi?"
/:Tu, care-ai aflat lumina fericitei căi,
Zboară-n valurile lumii, scapă-ţi fraţii tăi!:/





