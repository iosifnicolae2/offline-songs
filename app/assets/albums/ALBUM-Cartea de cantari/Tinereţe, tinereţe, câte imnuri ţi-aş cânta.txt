Tinereţe, tinereţe, câte imnuri ţi-aş cânta
Dacă pân’ la bătrâneţe ai fi tot mereu aşa !
Numai zel şi dărnicie, flacără de tainic dor
Cântec, joc şi bucurie, numai soare fără nor !

Tinereţe, câte imnuri ţi-aş cânta
Tinereţe ! Dac-ai fi mereu aşa !
Tinereţe ! Dorul marilor iubiri
Tinereţe! Ai frumoase amintiri
/: Tinereţe eşti mai frumoasă azi !
Nu-mi mai dăruieşti lacrimi pe obraz ! :/

Tinereţe, tinereţe, oază într-un larg pustiu
Tu îmi dai senin bineţe, să fiu tânăr, veşnic, viu !
Dacă gândul tău se duce spre Părintele Etern
Înţelegi cum de pe cruce fericirile se-aştern !

Tinereţe, tinereţe, psalmul marilor iubiri
Cel ce ţi-a dat frumuseţe, azi te cheamă din priviri
El îţi împlineşte dorul de-l asculţi în orice zi
Căci Mesia, Salvatorul în curând va reveni

   - Marius Livanu -




