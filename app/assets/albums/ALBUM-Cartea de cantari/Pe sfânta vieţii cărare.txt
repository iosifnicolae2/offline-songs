Pe sfânta vieţii cărare
Isuse prin har alergăm
Şi flori de iubire şi soare
Spre lauda Ta semănăm.

Spre lauda Ta, spre lauda Ta
Isuse cu foc vom cânta
În veci Te slăvim, în veci Te mărim
Prin harul pe care-L primim.
În lupta cea bună a credinţei
N’apoi nici-decum să nu dăm
Suntem rânduiţi biruinţei
Spre lauda Ta să lucrăm.

Ne-ai pus în ogorul iubirii
Poverile ei să purtăm
Să fim la înălţimea chemării
Spre lauda Ta să lucrăm.

Pe toate-mpreună cu Tine
Isuse ne-ai pus ca să stăm
Cu Tine şi astăzi şi mâine
Spre lauda Ta să cântăm.




