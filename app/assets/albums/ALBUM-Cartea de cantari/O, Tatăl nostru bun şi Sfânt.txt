O, Tatăl nostru bun şi Sfânt,
Ajută-ne, pe-acest pământ
Să fim în numele Tău fraţi,
Să fim de Tine ascultaţi
Atunci când ruga Ţi­o-nălţăm,
Din inimă când ne rugăm.

Alungă, Doamne, de la noi
Orice îngrijorări, nevoi
Şi umple-ne cu Duhul Tău
Să ne păzim de tot ce­i rău,
Trăind frumos pe­acest pământ
Spre slava Numelui Tău Sfânt!

Tu vrei ca omul păcătos
Să vină la Isus Hristos
Să fie de păcat salvat,
Din moarte­n veci răscumpărat,
Să aibă­n inimă şi­n gând mereu
Cuvântul Tău cel Sfânt!

Ne­ajută, Doamne, cât trăim
Pe Tine doar să Te slujim,
Să fim în suflet sănătoşi
Şi­n toate Ţie credincioşi
Ştiind că­n ceruri vom avea
Un loc pe veci la dreapta Ta!




