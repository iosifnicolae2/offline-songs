Ce pecete pui pe clipa care trece făr’ a-ntoarce
Cursul vieţii tale slabe ce adună şi ce toarce
/:Adevărul sau minciuna, ura sau iubirea sfântă,
Una dintre cele două, inima ta o frământă.:/

/:Cercetează-te:/
Cercetează-te şi-ndreaptă-ţi viaţa
Până nu-i târziu.://

2. Nu lăsa-ntâmplarea oarbă, viaţa ta să ţi-o doboare
Căci nimic din ce-i în lume nu-i venit la întâmplare
/:Pune nepăsării tale, frâul cugetării drepte
Şi priveşte prin credinţă, adevărul cu-a lui trepte.:/

3. Vei descoperi lumina Dumnezeului cel veşnic
Care te-a zidit dintr-însul ca să fii în lume sfeşnic
/:El, preasfântu-ţi dă putere să-mplineşti a Sa menire
Şi trecând astfel prin vreme să ajungi la nemurire.:/


