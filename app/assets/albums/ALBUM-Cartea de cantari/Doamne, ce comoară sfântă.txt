Doamne, ce comoară sfântă,
Ce har mare am găsit
În Isus stăpânul lumii,
În Isus cel răstignit !

Ah, ce bine-i şi frumos
Lângă Domnul meu Hristos ;
Ah, ce bine-i lângă El,
Lângă blândul Mieluşel.

2.Toate planurile mele
Ţie Ţi-le-ncredinţez ;
O, ajută-mă Stăpâne
Pentru Tine să lucrez.

3.Îţi predau azi şi viaţa,
Îţi predau tot ce-i al meu ;
Fă, dar, ce voieşti cu mine
După cum e planul Tău.

4.Tu eşti doctorul meu, Doamne,
Tu eşti blândul meu Păstor,
Tu eşti apa vieţii mele
Scumpul meu Mântuitor.

5.Eu voiesc ca totdeauna
Să rămân la pieptul Tău
Şi să nu mă mai înşele
Diavolul, duşmanul meu.


