Pe acest pământ de viaţă tulburată,
Trăiam o viaţă fără de folos;
Nu cunoaşteam să fie o altă viaţă,
Dar, iată, am aflat-o în Hristos.

Ce dulce mângâiere m-a pătruns!
Ce dulce, ce sfântă,
Ce fericire în suflet mi-ai adus, Isus!

În lumea aceasta rea şi pieritoare,
O fericire am căutat mereu,
Dar într-o dimineaţă, cu mult soare,
Mi-a dat o fericire Dumnezeu.

Îmi cântă inima de bucurie,
Tresaltă în cântece necontenit,
O viaţă întreagă Îţi cântă numai Ţie,
Prea scumpul meu Isus Hristos iubit.

Îmi e sufletul mereu în sărbătoare,
Căci L-am primit pe Domnul meu iubit;
Nu îi altă fericire atât de mare
Ca fericirea să fii mântuit.

Ajută-mă, Isus, pe calea vieţii
Şi har cu cântece să îmi dai mereu,
Să fiu curat ca roua dimineţii,
Când va veni Mântuitorul meu.

Hai, cântă şi tu, prietene, cântarea,
Cântarea întâlnirii cu Isus!
Cântând, acum primeşti eliberarea
Ce ţi-ai dorit-o tu, demult, nespus.





