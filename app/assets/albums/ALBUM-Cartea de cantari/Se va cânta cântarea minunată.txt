Se va cânta cântarea minunată
Mireasa-şi  va cânta imnul dorit,
Şi se va-ncepe nunta aşteptată,
Cu-acei ce-n luptă şi-n prigoane-au biruit.

Refren:
Eroii slavei vin acum acasă,
Au biruit în marele necaz.
Şi ei vor sta cu Domnul lor la masă
El le va şterge lacrima de pe obraz.

Din orice neam, din orice seminţie,
Din orice limbă, din orice norod,
O mare gloată pentru-mpărăţie,
Isus va şterge-al suferinţei rod.

În faţa scaunului de domnie,
S-or arunca cu faţa la pământ.
Vor preamări, vor lăuda pe Domnul,
Pe Cel ce este Sfânt, de trei ori Sfânt




