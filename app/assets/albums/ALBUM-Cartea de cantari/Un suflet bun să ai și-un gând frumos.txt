Un suflet bun să ai și-un gând frumos
În faptă și în grai pentru Hristos,
Cu dragoste și-avânt spre tot ce-i drept și sfânt
Așa-ți dorim așa, de ziua ta.

Cor
Mereu mai plin de-avânt, mai credincios,
Mai bun ,mai drept, mai sfânt, mai ca Hristos,
Să-I poți cu drag vedea, în ceruri fața Sa,
Așa-ți dorim așa, de ziua ta.

Să fii un vas ales lui Dumnezeu,
Să ai rod bun cules din orice greu,
În jurul tău să poți să-i fericești pe toți,
Așa-ți dorim așa, de ziua ta.

Să fii în tot ce spui, cinstit și blând,
Să nu fii nimănui  dator nicicând,
Să mergi mereu curat, pe drumu-adevărat,
Așa-ți dorim așa, de ziua ta.

   - Traian Dorz -


