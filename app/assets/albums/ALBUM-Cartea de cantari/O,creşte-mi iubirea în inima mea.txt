O,creşte-mi iubirea în inima mea
Isuse, Isuse, mereu Te-aş ruga,
/: Îmi umple cu dorul pe care-l aştept
Şi ochii şi glasul şi inima-n piept. :/

O, creşte-mi iubrea, Isuse iubit
Să fiu de-a ei haruri mereu copleşit;
/: Revarsă-mi-o-n suflet cu val după val
Ca râul ce creşte de dă peste mal. :/

O, creşte-mi iubirea, iubite Isus
În starea şi’n locul în care m-ai pus;
/: Să port pretutindeni belşugul de har.
Şi-a ei revărsare să n-aibă hotar. :/

O, creşte-mi iubirea cu focu-i sfinţit
Şi chiar de m-ar arde, să fiu mistuit;
/: Flămând de iubire, mereu te-oi ruga
O, creşte-mi iubirea în inima mea. :/

O, creşte-mi iubirea cu rodu-i sfinţit
Chiar numai cu ură de-aş fi răsplătit;
/: Să nu pot, Isuse, trăi fără ea
O, creşte-mi iubirea în inima mea. :/

O, creşte-mi iubirea, Isuse iubit
Căci Tu pe Golgota ai fost răstignit,
/: Când fiere amară să bei ei Ţi-au dat
Şi nimeni, din milă, nu Te-a ajutat. :/

O, creşte-mi iubirea, iubite Isus
Credinţa şi pacea s-o am până sus.
/: Alină-mi durerea şi inima-n piept
Cu dorul Tău, Doamne, pe care-l aştept. :/

Grăbeşte-Ţi venirea, Isuse iubit
Şi nu ne mai lăsa în chinul cumplit
/: Suntem dornici, Doamne, de venirea Ta
Până când, Isuse, Te vom revedea. :/




