Mă simt voios şi-s fericit,
Când mă gândesc cât m-a iubit
Isus Hristos ce S-a jertfit
Şi pentru mine a murit.
/: Aleluia! :/ Isus Hristos, El, m-a iubit!

Păcatul mă ţinea legat
Cu lanţ de pofte ferecat,
Dar El de mine S-a-ndurat
Şi lanţul mi l-a sfărâmat.
/: Aleluia! :/ Isus Hristos m-a-eliberat!

Satan cu toată oastea sa
Pândeşte-acum viaţa mea,
Dar nu mă voi înspăimânta
Căci Domnul meu, El, va lupta!
/: Aleluia! :/ Da, Domnul nu mă va lasa!

Chiar grijile de vin mereu
Şoptindu-mi: „Vezi că este greu!",
Eu tot mă-ncred în Dumnezeu,
Şi astfel scap de orice rău.
/: Aleluia! :/ Isus e Salvatorul meu!"

 - Nicolae Moldoveanu -



