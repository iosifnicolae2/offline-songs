Astăzi este ziua, cântăreşte bine,
Vezi cum stai cu Dumnezeu
Dacă ai uleiul, candela ţi-e plină
Verifică dragul meu
Haina ţi-e încinsă, ai încălţămintea,
Duhul adevărului
Căci se-aud în zare lupte, zgomot mare
Care prevestesc.

Cor:
/: Vine Isus, vine Isus
Mai e puţin şi zice-vom deplin
Vine Isus, vine Isus
Şi vom zbura spre-un cer senin. :/

2.Domnul îţi vorbeşte, azi te pregăteşte,
Ceasul este pe sfârşit
Stai în rugăciune, jertfe, fapte bune
Să fii aur curăţit,
Strânge în hambare lacrimi şi sudoare
Ce-ai lucrat pentru Isus
Căci se-aud în zare lupte, zgomot mare
Care prevestesc.

3.Priveghează turmă că-n vremea din urmă
Vor fi glasuri de-amăgiri
Dacă-i cu putinţă să strice-n credinţă
Chiar poporul cel ales
Cere doar puterea să ai înfierea
Prin Duhul cel Sfânt promis
Stai în umilinţă să ai biruinţă
Căci vine Isus.


