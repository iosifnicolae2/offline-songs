Voi numai de viaţa asta
Vă-ngrijoraţi şi vă vedeţi
Cum n-aţi avea decât viaţă
Voi oare moarte nu aveţi?

Cor:
/: Treziti-va, treziti-va!
Voi, moarte, oare, nu aveti? :/

Doar trupu-acest vă robeşte
Pe el puneţi întregul preţ
De parcă sunteţi numai trupul
Voi suflet oare nu aveţi?

La clipa aceasta-i cereţi totul
Ei vă jertfiţi, ai ei vă vreţi
Dar oare numai Astăzi este
Voi veşnicie nu aveţi?

Urziţi la fapte vinovate
Nepăsători şi îndrăzneţi
Dar oare nu este-o răsplată
Voi oare Dumnezeu n-aveţi?




