Prin atâtea valuri grele ce-am trecut
Numai Tu, Isuse Doamne, mi-ai fost scut…
/:Când ziceam că sunt pierdut, Tu, Isuse, mi-ai fost scut
Si, din toate, numai Tu mai izbăvit :/

Când furtuna a bătut, în jurul meu,
Tu-ai venit şi Te-ai luptat, în locul meu;
/: Valurile le-ai mustrat, pe mine m-ai ridicat;
Azi, Iţi cânt, Isuse, căci m-ai ajutat :/

Rana mea era, Isuse-aşa de grea
Si ziceam că, să rezist, nu voi putea;
/: Atunci, Tu ulei mi-ai pus; ochii mei, udaţi de plâns,
Au putut să vadă strălucirea Ta :/

Stiu, Isuse-acolo sus, în Casa Ta,
Mângâierea ce-am dorit voi căpăta;
/: Tu-mi vei şterge lacrima şi îmi vei da cununa,
Dac-aicea lupta bună voi lupta.:/

Fiecare are-aicea de luptat..
Lacrimile curg din ochi neîncetat..
/: Iată, vine-al nost` Isus, să ne ducă-n ceruri sus,
Si-om uita c-am fost cândva pe-acest pământ:/



