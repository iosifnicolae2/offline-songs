Mai mult decât aşteaptă străjerul dimineţa,
Te-aşteaptă al nostru suflet, Isus să-Ţi vadă faţa !
/: Cum soarele răsare şi luminează-ntinsul
Aşa ne umpli viaţa Isus, Tu, necuprinsul. :/

2. Mai mult decât aşteaptă un mugur primăvara,
Mai mult decât aşteaptă înstrăinatul ţara;
/: Mai mult decât aşteaptă ogorul ploaia lină,
Dorim Isuse faţa şi slava Ta să vină ! :/

3. Mai mult decât aşteaptă bolnavul vindecarea,
Noi aşteptăm Isuse, în ţara Ta, intrarea
/: Mai mult decât aşteaptă logodnica pe mire
Dorim întâmpinarea venirii în mărire. :/

4. Mai mult ca naufragiaţii cu ochii spre salvare,
Corăbierii portul, trudiţii înserarea,
/: Ostaşii biruinţa şi-n lupta lor cununa,
Noi Te-aşteptăm Isuse, pe Tine totdeauna ! :/




