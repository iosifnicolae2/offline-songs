Cânta-voi Celui preaiubit
Cântarea lui de jale,
Cântarea unui prinţ avut
Asupra viei Sale.

Cor:
Iubitul meu avea pe-un câmp
O vie-aşa mănoasă.
Cât a muncit sădind în ea
Doar viţă mai aleasă.

Făcut-a Domnul şi-aştepta
Acum cu nerăbdare
Să facă struguri buni, dar ea
A dat doar roade-amare.

Cor:
Ah, unde eşti poporul Meu?
De-aţi judeca voi bine:
Ce-am dobândit săpând în ea
Şi ce-Mi făcu ea Mie?

Ah, ce-aş mai fi putut să-i dau,
Ce n-am făcut Eu oare?
De ce în loc de struguri buni
Mi-a dat doar roade-amare?

Cor:
Ah, via Domnului, de ce
S-aduci doar roade rele?
Când te gândeşti s-aduci rod bun
Răsplată pentru ele?


