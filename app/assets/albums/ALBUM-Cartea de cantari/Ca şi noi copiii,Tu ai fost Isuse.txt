Ca şi noi copiii,Tu ai fost Isuse,
Copilaş în leagăn,care-ai râs şi plâns.
/: Şi-n smerită stare,daruri neapuse
Pentru mântuirea noastră Tu ai strâns :/

Ca şi nouă astăzi,frig Ţi-a fost şi Ţie,
Foame şi durere,Tu ai suferit.
/:Să ne duci în sfânta Ta Împărăţie,
Te-ai lăsat,pe cruce,să fii răstignit.:/

Ţie mulţumire,slavă şi-nchinare,
Inimile noastre ‘nalţă pe deplin,
/:Pentru-a Ta iubire,pentru-a Ta-ndurare,
Ce-Ţi reverşi într-una,peste noi,amin ! :/


