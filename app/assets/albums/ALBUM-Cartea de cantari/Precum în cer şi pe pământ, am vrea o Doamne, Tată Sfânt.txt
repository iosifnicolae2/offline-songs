Precum în cer şi pe pământ, am vrea o Doamne, Tată Sfânt
Ca să se facă voia Ta, să nu mai fie lumea rea.
Să fie numai oameni buni, să fie numai rugăciuni
Să fie dragoste-n cuvânt, precum în cer şi pe pământ.

O, Doamne fă să vie a Ta împărăţie,
Şi voia Ta să fie, de-acum pe-acest pământ.
Ne iartă Tu de toate, de orişice păcate
Şi dă-ne libertate prin Duhul Tău, cel Sfânt.

Şi voia Ta, o Tată, am vrea în lumea toată,
Să fie arătată şi toţi s-o împlinim.
Să nu mai fie ură, în lume şi-n natură
Şi toţi după scriptură, de-acum să trăim.

O, Doamne fă să crească iubirea Ta cerească
Pe toţi să ne sfinţească căci Doamne, Tu eşti Sfânt.
În numele Tău mare, să aibă fiecare,
Şi pâine de mâncare şi hrană din Cuvânt.

Când lumea ne invită pe calea rătăcită
Ne scapă de ispită şi dă-ne harul Tău.
C-a Ta e-mpărăţia şi slava, veşnicia,
O dă-ne bucuria, căci Tu eşti Dumnezeu.

Să nu ne biruiască, dorinţa cea lumească,
Iubirea Ta cerească, revars-o în şuvoi.
Precum e-n ceruri sfinte am vrea şi noi Părinte
Ca să-Ţi aduci aminte, o Doamne şi de noi.

Ajută-ne o Tată, ca viaţa noastră toată
Să fie nepătată doar Ţie să-Ţi slujim.
O iartă-ne greşeala, păcatul, îndoiala,
Şi vindecă-ne boala, de care suferim.

Iubirea Ta cea mare să schimbe orice stare,
Să dăm şi noi iertare la cei ce ne-au greşit.
Când lumea ne-ameninţă, Tu dă-ne biruinţă
Să-nvingem prin credinţă, necazuri şi-ncercări.
Căci mila biruieşte, o Doamne ne fereşte
De ura care creşte şi face dezbinări.




