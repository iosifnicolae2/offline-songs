Am o rană-n suflet şi e rană grea
Şi nu poate nimeni, Doamne-o vindeca
Am umblat prin lume eram rătăcit
Şi satana Doamne greu m-a mai lovit.

/:Inima mea , inima mea
Strigă-ntruna Doamne
Isus nu mă lăsa:/

Nu te-am ştiut Doamne, nu te-am cunoscut.
Rătăceam în lume, zi de zi mai mult.
Însă într-o toamnă, într-o noapte grea
M-a lovit Stăpânul fiindcă mă iubea

M-am trezit odată în durerea grea
La spital la mine, nimeni nu venea.
Însă în trei zile cum şedeam în pat
Ai venit la mine Domnul meu cel drag.

M-ai luat în ceruri şi mi-ai arătat
Ce-am făcut în lume şi ce-am meritat
Însă Tu Isuse Tu nu m-ai lăsat
Şi din mâna morţii atunci m-ai salvat

Iar acum Doamne vreau să-Ţi mulţumesc
Şi până la moarte vreau să te slujesc
Iar acum Doamne vreau să-Ţi mulţumesc
Şi până la moarte Vreau să te slujesc.



