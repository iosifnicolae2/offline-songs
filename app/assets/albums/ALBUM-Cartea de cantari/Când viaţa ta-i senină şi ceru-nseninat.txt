Când viaţa ta-i senină şi ceru-nseninat
Adesea frate dragă, poate c-ai uitat,
Să-I mulţumeşti lui Isus, priveşte-n jurul Tău
Te-a binecuvântat şi te-a ferit de rău.

Cor:
Căci zilele se duc cu vremea,
Care se schimbă tot mereu..
Doar unul singur nu se schimbă
Şi-acesta este Dumnezeu!

Noi ne schimbăm adesea când este puţin greu
Dar izbăvit e-acela ce stă în Dumnezeu!
Chiar şi atunci când crucea apasă zi de zi
O zi sortită este când Domnul va veni!

Sfârşit la toate fi-va, statornic să rămâi
Din toate ce-or rămâne e dragostea dintâi.
Deci nu lăsa ca vremea să schimbe viaţa ta
Ci stai bazat pe Domnul, şi El te va salva!



