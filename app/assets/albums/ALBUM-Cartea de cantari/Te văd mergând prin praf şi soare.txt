Te văd mergând prin praf şi soare,
Sfârşind lucrarea-Ţi salvatoare:
Te văd  cum prin mulţimi străine,
Isus, duci crucea pentru mine.

Refren:
Mulţumesc şi mă închin
O, Isuse, Miel divin,
Căci prin jertfa Ta mi-ai dat
harul vieţii nesecat,
Lăudat, lăudat, lăudat fii, lăudat!

Te văd cum fruntea cu ocară
Vrăjmaşii Ţi-o încununară,
Te văd şi înţeleg mai bine
Cât ai plătit Tu pentru mine.

Te văd întins smerit pe cruce,
Cum sângele şuvoi se duce,
Te văd sub norii urii pline,
Isus, cum suferi pentru mine.

Te văd în marea Ta durere,
Stând singur fără măngăiere,
Te văd sub lovituri haine,
Cum mori, Isuse, pentru mine.

Te văd, dreptatea cea divină
Cerea o jertfă pentru vină,
Şi pe altar Te-ai pus pe Tine,
Plătind Tu preţul pentru mine.





