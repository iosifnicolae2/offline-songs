Ţie-ţi înalţ eu cântarea mea
O Doamne îndurat
Şi preamăresc eu iubirea Ta
Pe Isus mi L-ai dat.
Prin El, Tu binecuvântări
Nenumărate azi îmi dai
Şi ne-ntrecute străluciri,
Podoabe pentru trai.

Cor:
Slavă, slavă, o Doamne Îţi cântăm
Aleluia, Ţie ne închinăm
Slavă, slavă, arată-mi slava Ta
Slavă, slavă, ca toţi să creadă-n ea.

În valul vieţii Tu îmi eşti
Ocrotitorul meu,
Şi pace sfântă-mi dăruieşti,
Sunt doar copilul Tău.
Tu binecuvântezi mereu
Traiul meu şi lucrarea mea,
Neatins e zelul, dorul meu
Să fii Tu slava mea.




