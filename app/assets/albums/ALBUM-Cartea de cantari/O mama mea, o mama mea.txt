O mama mea, o mama mea
Eu niciodată n-aş putea
Să-ţi răsplătesc iubirea ta
Iubită mamă, mama mea.

Când ochii mi-am deschis întâia oară
Văzut-am chipu-ţi blând şi iubitor.
Simţit-am adierea ta uşoară,
Eram în braţul tău ocrotitor.
Priveam spre tine, ca printr-o mahramă
Şi nu puteam rosti nici un cuvânt.
Doar te simţeam că tu eşti a mea mamă,
Ce Domnu m-i te-a dat pe-acest pământ.

M-ai legănat din noapte până-n noapte
Şi mi-ai cântat din zori până-n apus.
M-ai alintat mereu în calde şoapte
Şi mi-ai vorbit cu drag despre Isus.
M-ai îngrijit şi m-ai crescut cu lacrimi,
Şi fără încetare m-ai iubit.
M-ai învăţat să fiu om între oameni
Şi m-ai iertat mereu când ţi-am greşit.

“M-ai mângâiat la ceas de suferinţă,
M-ai învăţat să rabd, s-aştept, să sper.
Mi-ai inspirat a Domnului credinţă,
Şi-n taină, paşii mi-i-ndreptai spre cer.
Îţi mulţumesc mămico, pentru toate,
Şi-L rog pe Domnul, viaţă să-ţi mai dea.
Să-ţi dea putere, zel şi sănătate,
Să te mai am aici mămica mea.

Aş vrea să-ţi dau de-aş putea
Tot cei mai scump din lume.
Dar ştiu că bucuria ta-i
Doar când te chem mamă pe nume
Aş vrea alături să te am
De s-ar putea o veşnicie.
Să nu tresar decâteori
Te văd mai tristă lângă mine.”

Ca să mă creşti ţi-ai dat întreaga vlagă,
Cu zâmbetul tău cald m-ai înflorit.
O cum să nu te-ador mămico dragă,
Când ştiu cu ce iubire m-ai iubit.
Să nu mă laşi o mamă niciodată,
Căci mângăiere fără tine nu-i.
Iar totuşi de va fi să pleci odată,
Să mă aştepţi pe plaiul cerului.




