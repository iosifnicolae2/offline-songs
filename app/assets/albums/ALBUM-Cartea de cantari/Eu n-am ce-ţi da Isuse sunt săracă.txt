Eu n-am ce-ţi da Isuse sunt săracă,
N-am vas de-alabastru
Şi n-am nici parfum
Nici n-am curajul
Ca să-ţi spăl cu lacrimi
Picioarele de praful de pe drum,
Isuse, praful de pe drum!

Eu n-am nimic,
Nimic de preţ pe lume,
Nimica scump să pot să-Ţi dăruiesc.
Sunt o femeie tristă şi străină
Dar, o, Isuse, ştii cât Te iubesc!
Isuse, ştii cât Te iubesc!

Dac-aş putea
Din flori să-Ţi fac cunună,
Să pot să Ţi-o aşez cu mâna mea;
Dac-aş putea
Din nori să-Ţi ţes o haină
Şi fericită Ţie s-o pot da,
Isuse, Ţie s-o pot da!

Ar fi puţin, Isuse, pentru Tine,
Cununi de flori
Şi chiar cununi de stele;
Dar n-am nimic
Ci-Ţi dau numai atâta;
Un şir de lacrimi, lacrimile mele!
Isuse, lacrimile mele!



