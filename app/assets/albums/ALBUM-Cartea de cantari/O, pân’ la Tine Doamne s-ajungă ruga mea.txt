O, pân’ la Tine Doamne s-ajungă ruga mea
 Să-mi dai înţelepciune căci Tu ai spus aşa ;
 /: S-ajungă-a mele cereri la Tine-acolo sus,
 S-aduci Tu izbăvirea, căci Tu aşa ai spus. :/

 A mele buze, Doamne, vestească slava Ta,
 C-atunci am bucuria sfântă de-a pururea ;
 /: Să spună a mea limbă Cuvântul Tău cel sfânt
 C-a-Tale legi Stăpâne-n veci neclintite sunt. :/

 Să-mi fie a Ta mână un ajutor deplin,
 Că veşnic vreau Isuse, porunca Ta s-o ţin ;
 /: Susupin după-ajutorul şi mântuirea Ta
 Şi legea Ta-i plăcerea şi desfătarea mea. :/

 Slăvească-Te-al meu suflet, să-ţi cânte pe-al Tău plac
 Şi sfânta-Ţi judecată să mă susţină-n veac ;
 /: Să nu mă pierd Isuse, o, scapă-mă de rău
 Că nu îţi uit porunca, respect Cuvântul Tău. :/






