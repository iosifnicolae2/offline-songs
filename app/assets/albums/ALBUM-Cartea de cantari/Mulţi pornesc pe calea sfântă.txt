Mulţi pornesc pe calea sfântă
Stăpâniti de-un dor frumos
Spre-a ajunge-n fericire
Lângă blândul Miel, Hristos

Dar se naşte o-ntrebare
Oare câţi o vom cânta
Iată că cuvântul spune
"Fără rod nu poţi intra"

Deci priveşte tu acuma
Suflere iubit cum stai
Ţi-a dat spicul roadă multă
Sau e numai simplu pai

Dar se naşte o întrebare
Şi răspuns primeşti pe loc
Orice spic ce n-are roadă
Va fi aruncat în foc

Cel cu spicul plin, ferice
E de el că va vedea
Pe Isus venind în slavă
Spre-a păşi în ţara sa

Dar se pune o-ntrebare
Ce va fi cu-acel ce-n spic
Are roade dar puţine
Oare nu va fi nimic?

Iată care e răspunsul
Dat de-al Domnului cuvânt
Rămâne la judecată
Celui care-I veşnic sfânt

Pune-ţi astăzi întrebarea
Curăţeşte-te mereu
Nu-ţi lăsa spicul să-ntindă
Spre ogorul Celui rău

Dacă tu vei face-ntocmai
Spicu-ţi greu va atârna
Te va duce-n veşnicie
Unde paie n-or intra

Ba mai mult, că în mileniu
Tu cu Isus vei domni
Ferice va fi de spicul
Care greu va cântări



