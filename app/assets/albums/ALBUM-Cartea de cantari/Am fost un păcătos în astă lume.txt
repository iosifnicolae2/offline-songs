Am fost un păcătos în astă lume
Și nu-L aveam pe Dumnezeu
Eram robit de multele-mi păcate
Dar m-ai găsit Isus Domnul meu.


Numai Tu Isuse, Tu Te-ai îndurat
De mine păcătosul şi m-ai căutat
M-ai chemat pe nume, Doamne te-am urmat
Mântuire Tu mi-ai dat.

Credeam şi eu cum crede lumea toată
În viaţă să-mi petrec mereu
Că totul doar se va sfârşi odată
Și unde-o merge lumea merg şi eu.

Comoară sfântă pentru veşnicie
Eşti Tu Isuse Domnul meu
Nimic în lume nu mă mai încântă
Decât să fiu un rob supus al Tău.



