De-aş fi să zbor mai sus de cer,
Curat ca un porumbel
/: Mai sus de stele aş cânta
Isus, Isus iubirea mea! :/

De-aş fi un cerb s-alerg prin munţi
Cu brazii cei semeţi, cărunţi
/: Întruna eu aş fredona,
Isus, Isus iubirea mea! :/

Luceafărul în zori să fiu,
O stea luminând în pustiu
/: Pe cerul-ntreg eu Te-aş purta
Isus, Isus iubirea mea! :/

Dar nu-s nimic şi totuşi cânt,
Nu pot să tac de haru-Ţi sfânt
/: Mai mult în cer Îţi voi cânta,
Isus, Isus iubirea mea! :/


