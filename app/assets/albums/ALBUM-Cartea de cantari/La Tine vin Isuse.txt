La Tine vin Isuse
La Tine vin cum sunt!
Primeşte-mă, cu milă
La pieptul Tău cel Sfânt.

(:Dar n-am ce-ţi da:)
Numai inima mea.

Primeşte-mă cu milă
Şi dă-mi ulei în vas
Să nu cad pe cale
Chiar când sunt în necaz

Când valurile cresc
Asupra-mi năvălesc
Ajută-mă Isuse
Să pot să biruiesc

Şi te mai rog Isuse
Întăreşte-altarul meu
Acolo unde, zilnic,
Eu chem numele Tău.

Apoi sfinţeşte-mi viaţa
Să pot îngenunchia
Cântându-ţi Osanale,
Doamne, spre slava Ta!




