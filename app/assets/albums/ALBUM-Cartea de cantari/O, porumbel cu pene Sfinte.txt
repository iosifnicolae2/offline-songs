O, porumbel cu pene Sfinte,
Ce ai zburat din veșnicii,
Noi te rugăm, rugăm fierbinte,
Noi te rugăm la noi să vii.


R: Mai vin-odată, mai vin-odată,
Porumbel ceresc și sfânt,
Mai vin-odată, mai vin-odată,
La noi pe pământ.

Mi-e dor, mi-e dor, de-a Ta cântare,
Cântată-n limbile de foc,
Ca-n ziua-ntaia de Rusale,
Când s-a mișcat casa din loc.

Cobori cu pacea ta cerească,
Adu-ne pace pe pământ,
Din pacea ta dumnezeiască,
O,porumbel ceresc și sfânt.

O, Duh Preasfânt, de sus din slavă,
Cobori în chip de porumbel,
Și fă-i pe toți să înțeleagă
Că și azi lucrezi la fel.

O, chip ceresc, ce-n val de ape
Peste Iordan Tu ai zburat,
Cobori din cerurile slavei,
O, porumbel sfânt și curat.

Mi-e dor, mi-e dor, de-aceea clipă,
Când o să vii ca să ne iei,
Și să ne duci în marea slavă,
În norul sfânt de porumbei.

O, vino azi la noi în vale,
Cobori din cerul Tău preasfânt,
Cobori la noi în adunare,
Cobori la noi, jos pe pământ.




