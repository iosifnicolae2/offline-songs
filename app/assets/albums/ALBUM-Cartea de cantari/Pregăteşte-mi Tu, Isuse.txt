Pregăteşte-mi Tu, Isuse,
Inima neîncetat,
Să se desfăteze în Tine
Şi în Cuvântul Tău curat!
Bucuria mea, desfătarea mea,
Tu să îmi fii, Isuse!
Fie noaptea grea, fie ziua rea,
Tu să îmi fii, Tu să îmi fii, Isuse,
Desfătarea mea, desfătarea mea!
Să îmi aprinzi întruna
Focul dorului să Te ascult,
Şi iubirea mea să ardă
Pentru Tine tot mai mult!
Bucuria vieţii mele
Tu să îmi fii necontenit,
Felul Tău întreg în mine
Să Îl arăt mai desluşit!
Să nu îmi mai găsesc plăcerea
În nimic de pe pământ,
Şi picioarele să îmi ţină
Numai drumul Tău cel sfânt!
Pregăteşte-mi Tu fiinţa,
De cu zori până în apus,
Să îşi găsească desfătarea,
Numai în Tine, drag Isus!




