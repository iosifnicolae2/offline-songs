Preasfinte Duh de viață darnic, preasfinte-mpărțitor de har,
În fața Ta îngenunchează a noastră rugăciune iar.
Căci Tu ai dat vieții noastre botezul minunat de foc
Ce-a cununat în noi durerea cu fericirea la un loc!

2.Ai rasarit în fața noastră, Lumina altei noi vieți,
Ca să ne-arăți atâtea sfinte și negrăite frumuseți.
în inimi ai aprins scânteia și focul altei noi iubiri
Ca să-Ți aducem Ție jertfa deplinei noastre dăruiri.

3.Făcut-ai sufletele noastre potir de aur minunat
Și darnic le-ai umplut adâncul cu harul Tău îmbelșugat.
Tu ne-ai deschis de-acuma ușa slăvitului Ierusalim
Și fericirii fără margini, Tu ne-ai făcut părtași să fim.

4.Să fie a Ta jertfă sfântă de noi slăvită cât trăim
Căci ai aprins în ea lumina în care astăzi viețuim.
De-atât noian de fericire mi-e plin al inimii pahar
Fii binecuvântat de-a pururi, Preasfânt împărțitor de har!




