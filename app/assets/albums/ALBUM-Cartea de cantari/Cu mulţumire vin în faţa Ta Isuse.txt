Cu mulţumire vin în faţa Ta Isuse
Şi vreau să-Ţi cânt
C-atâta bine mi-ai făcut
Mi-ai dat iertare,pace-adâncă,fericire
Şi mult mai mult decât vreodată
Am cerut.

/:Nu merit Doamne:/
Toată binecuvântarea Ta
/:Nu merit Doamne:/
Tot ce ai lucrat în viaţa mea
Mare-ndurare pentru mine-ai arătat
Şi mult mai mult decât am meritat
Nu pot Isuse îndeajuns
Să-Ţi mulţumesc
Dar Te slăvesc căci Te iubesc.

Am fost olog dar Duhul Tău
Mi-a dat putere
Am fost un orb dar mila Ta
M-a luminat
Mult am zăcut în noaptea rece
De pacate
Dar Harul Tau m-a curăţit şi-am înviat.

Voi fi dator să-Ţi mulţumesc
O veşnicie
Căci păcătos am fost
Dar azi sunt fiul Tău
Prin jertfa sfântă m-ai salvat
De la pierzare
Şi azi sunt vesel fericit
Şi-Ţi cânt mereu.

/:Te laud Doamne:/
Pentru binecuvântarea Ta
/:Te laud Doamne:/
Căci ai lucrat în viaţa mea .
Chiar mii de buze de-aş avea
Tot n-aş putea
Să-Ţi mulţumesc pentru iubirea Ta
Inima mea ca mulţumire-Îţi dăruiesc
/:Şi Te slăvesc căci Te iubesc.:/



