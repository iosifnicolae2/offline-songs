Am aşteptat prin întuneric
E timpul să ne pregătim,
În zori de zi lumina s-o-ntâlnim.
Da, vom vedea şi-n ţara noastră,
Cum se-mplineşte în curând
Ce ne-am rugat cu toţii atâta timp.

Cor:
Trezeşte Doamne România,
Aprinde foc în pragul zilei de apoi.
Trezeşte Doamne România,
Şi-ncepe cu noi.

Este nevoie de o schimbare
Azi încă nu e prea târziu,
Biruitori la luptă să pornim.
Să transformăm credinţa-n fapte
Şi să trăim ce predicăm,
Pentru trezire, uniţi să ne rugăm.

Nu suntem noi,
Mai buni decât alţii,
Dar te rugăm:
Umple-ne Doamne cu Duhul Tău!
Fă să fim noi unelte
În trezirea ce e pe drum,
Şi începe-o în noi chiar acum!



