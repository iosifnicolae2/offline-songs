Când încă nu eram, Te-ai gândit la mine
Când nu existam, Isus mă cunoşteai
Pe Dealul Golgotei, pe Via Dolorosa
Purtai păcatul meu amar, pe cruce la Calvar.

Cuiele nu Te-au ţinut pe cruce,
Puteai atât de lesne să cobori
Dar dragostea Ta pentru omenire,
Te-a pironit, gândindu-Te la noi.

Nu Te-am văzut, cum Te-a văzut Maria
Şi mâna nu mi-am pus-o în mâna Ta
Ca pipăind să cred că eşti Isus, Mesia,
Cred – ai murit şi-ai înviat, să fiu şi eu salvat!

Cu dragoste, prin jertfă, m-ai mântuit
Iertat sunt de păcate şi-s fericit
În legământ am spus: Te voi urma în viaţă
Isus, eşti Domnul meu ceresc, mă-nchin şi Te iubesc.



