Nu pierde vremea degeaba,
Nici un ceas făr-a lucra!
Căci vine seara degrabă
Să lucrezi nu-i mai putea.

Cor:
Cât e ziua, lucră, frate!
Nici un ceas nu zăbovi,
Căci sfârşitul e aproape
Poate mâine vei muri...

Să lucrezi, nu la ogoare
Ci în via lui Isus,
Căci se-apropie sfârşitul...
Şi atunci, ce ai de spus?

O, nu-L refuza pe Domnul
Care astăzi te-a chemat!
Să-L urmezi, cu toată râvna,
Căci nu mai e timp de stat!

S-a apropiat sfârşitul...
Poate-i chiar la uşa ta...
Azi suna-va: „Deşteptarea!"
Şi cei morţi vor învia.

 - Nicolae Moldoveanu -




