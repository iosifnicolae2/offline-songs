Tu mi-ai redat bucuria
Tocmai atunci când puţin m-aşteptam
Mi-ai arătat bogăţia, casei ce-n cer o am
Astăzi Te simt mai aproape
Vocea Ta blândă mereu o ascult
Ard lacrimile în ploape, să Te cunosc mai mult

Inima mea, langă Tine-ar vrea să stea
De ar fi să dăruiesc în schimb
Tot timpul din viaţa mea
Inima mea, lângă Tine-n veci va sta
Şi nimeni n-o va smulge din prezenţa Ta

Tu m-ai cuprins cu blândeţe
Mai strâns cu dragoste la pieptul Tău
Privind a Ta frumuseţe, Te laud Domnul meu
Tu nu mă uiţi niciodată
Mereu răspunzi rugăciuni-n ascuns
Iubirea Ta, Doamne Tată, îmi este îndeajuns





