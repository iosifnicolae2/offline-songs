Nu ne lăsa să ne-ndoim în crâncena furtună,
Nu ne lăsa să ne-ngrozim când fulgeră şi tună
Nu ne lăsa să îngheţăm în crunta viscolire,
Nu ne lăsa să nu-nsetăm de cea din tâi iubire!

Nu ne lăsa să ne-ndoim, Isuse de izbândă,
Căci fără ţel ne prăbuşim în moarte şi-n osândă.

Nu ne lăsa îndepărtaţi de-a noastre legăminte,
Nu ne lăsa ne-nfioraţi de lacrima fierbinte.
Nu ne lăsa să fim puşi pe căi înşelătoare,
Nu ne lăsam să fim învinşi şi sfâşiaţi de fiare!

Nu ne lăsa să prăbuşim credinţa noastră bună
Nu ne lăsa să despărţim umblarea împreună.
Nu ne lăsa dormind nicicând în lene şi-n păcate,
Nu ne lăsa neînsetat de cinste şi dreptate!




