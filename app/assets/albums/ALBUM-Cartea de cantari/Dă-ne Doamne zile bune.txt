Dă-ne Doamne zile bune
În viaţă pe pământ
Luminaţi să fim în Tine
Şi de sfântul Tău Cuvânt.

Aprinde în noi, Isuse
Bucuria cerului
Focul dragostei să ardă
Scumpul meu Mântuitor!

Călători suntem pe cale
Aici jos, pe-acest pământ
Dar aşa ne-ai spus Isuse
Căci Tu vei veni-n curând.

O, nu ne lăsa o, Doamne
Părăsiţi de harul Tău
În necazuri şi-n durere
Să uităm de braţul Tău.

Să mergem mereu ’nainte
Bucuroşi noi să cântăm.
Cu Isus, El, Salvatorul
Vom ieşi biruitori.


