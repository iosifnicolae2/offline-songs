Sunt veacuri multe de atunci, şi ani şi ani s-au dus
De când la cer s-a înălţat, Mântuitorul nost’ Isus.
/: Dar vremurile s-au scurtat
Şi timp mult nu mai este
Că tot ce-I scris e-adevărat
Scriptura se împlineşte. :/

Privirea mea se îndreaptă-n sus, spre Tronul de îndurare
Stau umilit şi aştept supus, Să-i văd a Lui lucrare!
/: Aştept cu dor şi mă silesc
Chiar dacă lupta-i mare
Să-l văd pe nori, să-L întâlnesc
În marea sărbătoare :/

Eu sunt sărac şi n-am ce-I da, şi-adesea plâng pe cale
Dar Domnul meu e minunat, eu stau sub Mâna-I tare
/: Chiar de-s lovit şi prigonit
Şi ades mă lupt pe cale
Nădăjduiesc să ajung sus
În ţara cea cu soare. :/

Oricât mai e de aşteptat, vreau Să-ţi stau în iubire
Chiar dacă mulţi sau depărtat, eu l-aştept pe-al meu Mire.
/: Să-l văd pe nori înconjurat
De-a cerului oştire
În Sfânt veşmânt de Împărat
În slavă şi-n mărire. :/





