Mireasă iubită, priveşte în sus,
Te-aşteaptă cu drag al tău Mire, Isus;
/: Gătit este cerul cu aur curat,
Te-aşteaptă să intri al tău Împărat. :/

2. Lumină acolo e Domnul cel Sfânt,
Cuprinsă-i cetatea de aur şi cânt,
/: Un râu izvorăşte din tronul iubit,
Cu apele limpezi ce curg liniştit. :/

3. Mireasă iubită, te-aşteaptă cu flori,
Podoabe sunt multe, în mii de culori
/: Iar pomul vieţii cu rodul cel sfânt,
Alină durerea ce-a fost pe pământ. :/

4. Cunună de aur pe cap vei purta,
Slăvită vei fi atunci la dreapta Sa,
/: Pe piatră un nume înscris vei purta,
Cu haină de slavă El te va îmbrăca. :/

5. Cetatea e gata, deci nu-ntârzia,
Te-aşteaptă de-acuma să intri în ea,
/: Mireasă iubită, priveşte în sus
Chemarea ţi-o face Domnul Isus. :/

6. Vegheză-n iubire chiar pân`la sfârşit
Să nu uiţi vreodată că El te-a iubit;
/: Aşteaptă întruna pe Mirele tău
Căci iată-L apare Isus, Dumnezeu ! :/

 - Nicolae Moldoveanu -




