Trăiesc şi eu mare-aşteptare în ea sunt şi eu implicat
Sfârşitul e-aproape, natura şi oamenii ştiu, au aflat
Se poate ca ultima noapte să fie acuma pe drum
Haina mi-e albă, candela e-aprinsă de-acum

Refren
Vino Isuse, vino acasă mă ia
De lut sătul sunt atât eu doresc ţara Ta
Vino Isuse, vino c-un ceas mai curând
Sfinţii Te-aşteaptă privind către ceruri plângând

Stricată mai e societatea: la filme, la cărţi mă gândesc
Alcoolul, tutunul şi drogul pe oameni robesc, stăpânesc
Vulgară mai este vorbirea şi gândul e-atât de stricat
Vino şi-opreşte potopul acest blestemat

Biserica-i fărâmiţată sunt sute de „isme” acum
Păreri şi tradiţii şi dogme împrăştie turma pe drum
Sunt mulţi Iuda între apostoli şi Toma şi Petru sunt mulţi
Puţini mai sunt sfinţii dar Tu în curând îi asculţi

Trăim generaţia răpirii nu-i mit, nici poveste ce spun
Cuvântul ne spune că Isus e-acum aproape, pe drum
Cuvântul acesta e veşnic şi cer şi pământ s-or sfârşi
Cuvântul rămâne, de el păstrat eu voi fi

Trezeşte-te din buimăceală acela ce-ai fost cândva fiu
Îţi lasă porcii şi roşcovele până nu-i prea târziu
Iar tu ce poate-ntotdeauna mesajul vieţii-ai respins
Întoarce-te azi, harul e-aproape închis




