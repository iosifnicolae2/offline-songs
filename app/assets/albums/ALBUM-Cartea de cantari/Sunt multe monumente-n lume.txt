Sunt multe monumente-n lume
Ce-s ridicate către cer
Dar ca Golgota nu-i nici unul
În univers, în Israel.
Al dragostei ce dăinueşte
Din veşnicii în veşnicii
E ancora credinţei vie
Iertarea sfintei mântuiri.

Iubire, Iertare
O viaţă nouă-i Golgota
E preţul pe care
A plătit Isus pentru viaţa ta.

Isus e jerta ce-a fost dată
Pentru omenire pe pământ
E ce-a avut mai scump un Tată
Pe singurul Său Fiu cel sfânt.
Şi astăzi în a Lui iubire
El te primeşte aşa cum eşti
Prieten ca El n-ai pe nimeni
Deschide-ţi inima ca să-L primeşti.






