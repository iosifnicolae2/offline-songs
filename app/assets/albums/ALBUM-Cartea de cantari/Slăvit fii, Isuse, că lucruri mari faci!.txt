Slăvit fii, Isuse, că lucruri mari faci!
La Tine pe oameni cu drag îi atragi.
Prin Jertfa măreaţă. Tu viaţă ne-ai dat
Şi Cerul Tău, Doamne, ni l-ai deschiat.

Îl slăvim pe Isus! Slava Lui  cântăm!
Îl slăvim pe Isus şi pe veci Lui ne dăm!
La Tatăl venim prin Isus, Fiul Său;
Primim Mântuirea, primind Harul Său!

Ce mare Salvare la toţi ne s-a dat!
O, ce Mântuire, prin Sânge vărsat!
De crezi în Jertfirea lui Isus, trăieşti
Iertare şi pace pe veci tu primeşti!

Ce dragoste mare, venită de Sus!
O, ce fericire să crezi în Isus!
Dar cea mai slăvită din stări ne va fi:
În Cer pe Isus când pe veci vom sluji!





