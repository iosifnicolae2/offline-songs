O, Sfinte Duh de viaţă darnic,
Ce inimile le încălzeşti,
Poporul Tău Te cheamă dornic,
Lumina Ta să o dăruieşti!
Noi Te rugăm revarsă acuma
Din stropii Tăi cei minunaţi,
Şi Te vom slăvi pe Tine întruna,
Până la cer vom fi luaţi!
Coboară plin de roade sfinte,
Cu haina Ta să ne îmbraci,
Cu noi pe drum să mergi înainte,
Să miluieşti pe cei săraci!
Cobori cu daruri şi putere,
Minuni şi semne din belşug,
Înlătură orice durere,
Şi să zdrobeşti al firii jug!
Mărire să Îţi cântăm pe cale,
Să Te servim de sevă plini,
Iar pentru ziua nunţii Tale,
Îţi vom pune la picioare crini!
O, Sfinte Duh de viaţă darnic,
În orice zi să ne însoţeşti,
Să ne vedem curând în ceruri,
Acolo unde locuieşti!




