Zi de zi privim spre Cer cu nerăbdare
Privirile spre nori le aţintim
Înserarea peste noi adânc coboară
Şi soarele-i aproape de-asfinţit.

Dar noi ştim că-n ceruri sus
Avem un Tată
Care pentru El ne vrea cu orice preţ
Ne punem azi în El
Nădejdea noastră toată...
La adăpost vor fi a noastre vieţi !

Cei ce astăzi au a lor candele goale
Să-şi cumpere ulei cât mai e timp
Când Dumnezeu va-nchide’
a Raiului poartă
Să o deschizi nicicum nu vei putea.

Astăzi Domnul încă iartă orice vină
Să vii acum la El cât mai e timp
Nu mai sta că timpul este pe sfârşite
Întoarce-te chiar azi din al tău drum.




