Întoarce-te la dragostea dintâi
Întoarce-te, o, până când amâi?
Întoarce-te la ceea ce-ai pierdut
Iubirea ta, iubire din trecut.

/: Celui ce va birui :/
Îi voi da să mănânce
Din pomul vieţii
Din raiul lui Dumnezeu. :/

Întoarce-te, o, nu mai sta pe loc
Adu-ţi aminte de-al iubirii foc
Cum pentru Domnul tu te-ai ostenit
În dragostea dintâi când l-ai primit.

Întoarce-te căci Domnul te-a ales
Să nu îţi pierzi iubirea cea dintâi
Cum au pierdut-o aceia din Efes
Întoarce-te în iad să nu rămâi.

Întoarce-te că dacă nu să ştii
Iubirea sfântă te va părăsi
El va lua ’napoi tot ce ţi-a dat
Şi sfeşnicul din loc va fi mutat.



