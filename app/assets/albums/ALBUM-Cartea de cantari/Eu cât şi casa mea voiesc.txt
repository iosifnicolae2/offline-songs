Eu cât şi casa mea voiesc
O, Doamne ca să Te slujesc,
/: Te rog să-mi dai puterea Ta
Să Te servesc cu viaţa mea. :/

M-ajută Doamne să iubesc
Pe-ai mei şi să le dovedesc
/: O pildă bună cum Tu vrei
Să fie ucenicii Tăi. :/

Eu mă gândesc neîncetat
Ca eu şi toţi ce mi i-ai dat
/: Supuşi, umili să vieţuim
Şi Ţie Doamne să-Ţi servim. :/

Drept jertfă Ţie mă predau,
Al tău să fiu pe veci eu vreau
/: Ascultă Doamne ruga mea,
Dă binecuvântarea Ta ! :/



