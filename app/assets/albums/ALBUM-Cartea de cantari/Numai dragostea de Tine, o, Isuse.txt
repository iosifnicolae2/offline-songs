Numai dragostea de Tine, o, Isuse
M-a-ntărit prin lungi suspine o, Isuse
/: Mi-a dat linişte cerească
Şi lumină îngerească
Mi-a turnat în suflet harul
Să pot îndura amarul. :/

2.Numai vocea Ta duioasă o, Isuse
M-a întors spre sfânta casă o, Isuse
/: Mi-a croit în lume-o cale
M-ai scăpat de-a morţii vale
Mi-ai gătit o moştenire
De lumină, de iubire. :/

3.Numai mâna Ta cea bună o, Isuse
M-a păzit de grea furtună o, Isuse
/: Mi-a fost dulce mângâiere
Şi-alinare în durere
Mi-ai adus din cer răbdare
M-ai împodobit cu soare. :/

4.Te slăvesc cu umilinţă o, Isuse
Că mi-ai dat şi biruinţă o, Isuse
/: Toate dorurile mele
Fă doar ce voieşti cu ele
Eu le-nchin cu bucurie
Numai Ţie, numai Ţie. :/



