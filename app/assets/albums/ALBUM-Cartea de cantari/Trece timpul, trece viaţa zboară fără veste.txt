Trece timpul, trece viaţa zboară fără veste
Într-o zi îţi vei da seama că mult nu mai este
Te vei duce în ţărână făr-a ta voinţă
Până nu-i târziu amice vin la pocăinţă

Vino, nu mai sta, nu mai amâna
Căci aşa de scurtă-i viaţa
Doar cu Dumnezeu vei trăi mereu
Dacă vrei să fii copilul Său

Te-ai trudit s-aduni aici bani şi bogăţie
Dar tu nu te-ai pregătit pentru veşnicie
Timpul trece, nu stă-n loc, merge mai departe
Vei pleca de pe pământ, aici le laşi pe toate

Prieten drag nu-ţi risipi viaţa ce ţi-e dată
Pentru tot ce ai făcut, mergi la judecată
Doar Isus este Salvarea, El este Iubire
A murit în locul tău să ai mântuire

Suflete nemântuit azi te hotărăşte
Vino-n grabă la Hristos şi te pocăieşte
Să-l slujeşti cât mai trăieşti aici cu bucurie
Căci Isus ţi-a pregătit un loc în veşnicie





