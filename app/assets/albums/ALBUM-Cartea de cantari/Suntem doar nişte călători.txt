Suntem doar nişte călători
Străini, pribegi prin lume.
Purtăm în piept comori de Sus
Şi al Lui Isus Nume.
/: Ne arde inima de dor
După aceea Ţară,
Unde-s câmpiile cu flori
Şi-i veşnic primăvară. :/

Un dor ne-a strâns şi ne-a legat
De Tine, scumpe Tată,
Şi nu ne poate despărţi
Doar inima de piatră.
/: Nici foamea, nici un crunt război,
Nici prigoniri vreodată,
Nici al săgeţilor puhoi,
Nu pot să ne despartă. :/

Chiar de-ar fi mii de căi spre Rai,
Cărarea noastră-i una
Noi într-o Iesle L-am găsit,
Şi Sus ne e cununa!
/: Prin bucurii şi prin amar,
Pe mare urmând drumul,
Corăbioara de-ar pieri,
Noi biruim cu Domnul.

Ajută-ne să ne purtăm
Cu vrednicie-n lume,
Căci ne-ai răscumpărat c-un Preţ
Ce nu se poate spune.
/: Orice am câştiga aici
Sau pierde, ni-e tot una
Dacă Te-avem pe Tin’, Isus,
Am câştigat Cununa! :/





