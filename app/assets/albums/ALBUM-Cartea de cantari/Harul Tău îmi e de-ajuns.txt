Harul Tău îmi e de-ajuns,
Tu ai spus aşa Isus
Când suspin în miez de noapte
Mă mângâi cu dulce şoapte
Harul Tău, venit de sus!

Harul Tău de sus
În orice-ncercare
Harul Tău îmi e de-ajuns
Harul Tău, Isus!

Harul Tău îmi e de-ajuns
Şi în zori şi în apus
Când ţepuşul mă răneşte
Harul Tău mă întăreşte
Harul Tău, dulce Isus.

Harul Tău îmi e de-ajuns
Când crucea e grea de dus
Când cad sub povara sa,
Tu îmi întinzi dreapta Ta
Harul îmi eşti doar Tu, Isus!

Harul Tău, îmi e de-ajuns
Când vrăjmaşul m-a străpuns
El voieşte-a mea pieire
Tu-mi dai Isus, nemurire
Harul Tău, iubit Isus.

Harul Tău, ce dar nespus
Dar măreţ, venit de sus
Mă va duce-n veşnicii
Când din nou vei reveni
Harul, cel măreţ Isus!



