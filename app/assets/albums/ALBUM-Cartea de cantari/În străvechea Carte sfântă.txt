În străvechea Carte sfântă
Tot citesc şi iar citesc,
Cât de bun a fost pe lume,
Blândul Fiu dumnezeiesc.

Da-n străvechea Carte sfântă:
Citesc, citesc, citesc şi iar citesc:
Cât de bun a fost Mântuitorul,
Cât de mult, El ne-a iubit.

2.Cum să vină copilaşii,
Toţi la Dânsul i-a chemat
Şi la pieptul Său îi strânse
Şi cu drag i-a dezmierdat.

3.Cum El n-a oprit pe nimeni,
Chiar pe cel mai păcătos
Să se-apropie de Dânsul
Şi cu toţi a fost milos.

4.Da-n străvechea Carte sfântă
Nu mă satur de citit,
Cât a fost de bun şi dulce,
Cât de mult, El ne-a iubit.




