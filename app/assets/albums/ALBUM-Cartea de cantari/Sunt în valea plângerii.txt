Sunt în valea plângerii,
Dar eu cânt și-s bucuros
Fiindcă merg spre veșnicie,
Călăuză mi-e Hristos.
/: Nu mă tem că aș putea
Să mă rătăcesc de-acum
Căci Isus îmi este farul
Și tovarașul de drum. :/

El mă duce la izvoare
Și la grasele pășuni,
Mă călăuzește-ntruna
Prin semne și prin minuni.
/: Și eu știu că mă iubește,
Fiindcă spune prin Cuvânt:
„Toți acei ce Îl urmează
Au sprijin pe Duhul Sfânt". :/

Chiar de-ar fi să se pornească
Lumea toată contra mea,
Nu mă tem, că am pe Domnul!
El, îmi e salvarea mea.
/: Că și David și cu Goliat
Merg contra dușmanului,
Merg la luptă fără teamă:
În Numele Domnului! :/

Înarmat sunt pentru luptă,
Credința îmi este scut.
Port în inimă pe Domnul,
Sabia Duhului Sfânt.
/: Încălțări am în picioare
Râvna Evangheliei
Iar în inima Cuvântul
Sfânt, al Adevarului. :/

Platoșa neprihănirii
Eu atunci am îmbrăcat;
Pe cap coiful mântuirii
Dat de Domnul minunat.
/: Deci, am toată armătura
Împotriva Celui Rău;
Eu am sprijin și nădejde
Pe slăvitul Dumnezeu. :/

Cine poate să mă-nvingă
Când lui Isus m-am predat,
Când urmez pe Domnul slavei,
Minunatul Impărat?
/: Aleluia, Aleluia!
Eu Îi cânt de pe pământ:
Binecuvantat să fie
Tatăl, Fiul, Duhul Sfânt! :/





