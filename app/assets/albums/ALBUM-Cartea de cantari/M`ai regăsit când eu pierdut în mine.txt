M`ai regăsit când eu pierdut în mine
Mă răstigneam pe`altarele de lut
Când prăbuşit zăceam a neputinţă
Când faptele tărâna m`au făcut

Tu M`ai cules din pulbere cu harul
Ca să mă`mbraci cu dragostea dintâi
Şi mi`ai şoptit Tu eşti mărgăritarul
În dragostea Mea pururi să rămâi

Azi eu alerg tot mai grăbit pe cale
Să urc acolo sus la dreapta Ta
Să trec prin poarta biruinţei cale
Prin poarta ce se cheamă Golgota

Iar daca adesea cad sub greul crucii
Şi mă pândesc ispitele`n ascuns
Atuncea mulţumiri Ţi`aduc Isuse
Căci harul Tău îmi este de ajuns




