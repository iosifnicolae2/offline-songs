La ce mi-ar folosi, Isuse,
Să știu că eu fac voia Ta
Și că-mplinesc a Ta poruncă,
Dacă inima mea e rea?...

La ce mi-ar folosi, Isuse,
Să am atâtea bogații?
Căci toate trec, toate se strică,
Dar Tu rămâi în veșnicii!

La ce mi-ar folosi, Isuse,
Să-mi dau și haina de pe mine,
Să-mi dau viața pentru alții,
Daca-n viață nu-s ca Tine?...

La ce mi-ar folosi, Isuse,
Să fiu creștin în casa Ta,
Dacă cu Tine nu voi fi eu,
La nunta Ta, cand vei serba?

Mai bine-aici, în suferință,
Mai bine-aici să merg plângând,
Mai bine-aici disprețuit,
Dar sus în cer să fiu primit.

Mai bine, eu Te rog, Isuse,
Să mă lovești, când eu sunt rău,
Dar fă-mi inima mea comoară,
Comoara pentru Dumnezeu.



