Nu descuraja pe cale ostaș obosit
Căci e vremea de pe urma timpu-i pe sfârșit
/:Este vremea de cântare vremea marii sărbători
E vremea de-ntâmpinare a Mirelui pe nori:/

Dacă aici rămas-ai singur toți te-au părăsit
Chiar și cei mai dragi din casa ce mult te-au iubit.
/:Dacă azi frații râd de tine si își bat joc de starea ta
Nu uita că ai un frate sus pe Golgota:/

Câte nopti și câte zile poate-ai suspinat
Câte lacrime amare ochii ți-au vărsat
/:Câte răni în trup și-n suflet luni și ani la rând le-ai dus
Dar ți le-a luat odata medicul Isus:/

Să te întorci smerit la Domnul este-un gest frumos
Dacă zici o Doamne sunt rău sunt un păcătos.
/:Dacă crezi în a Lui jertfa în izvorul plin de har
Binecuvântări primi-vei mântuirea în dar:/

Numai este mult deci rabdă frate credincios
Că-n curând se va împlini tot ce a spus Hristos
/:Pregătește-ți astăzi haina căci tu ești mireasa sa
Să intri-n odaia nunții când te va chema:/



