Tot ce am pe-acest pământ,
Tot ce e curat și sfânt,
Orice lucru, cât de mic, prin Tine-l am.
Totu-n dar eu am primit,
Tu mi-ai dat, Isus iubit,
Pentru toate, azi venim și-Ți mulțumim!

Venim acum cu mulțumire,
La Tine noi venim!
Ne-ai dat atâta fericire,
Isuse, mulțumim!

Ești lumină-n drumul nost',
Ești al nostru adăpost,
Tu ești tot ce noi vreodată am dorit!
Doar la Tine noi privim
Și putere-n dar primim,
Te slăvim și pentru toate-Ți mulțumim!





