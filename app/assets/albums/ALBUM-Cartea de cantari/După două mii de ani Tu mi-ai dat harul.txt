După două mii de ani Tu mi-ai dat harul
Să Te văd crucificat în locul meu,
Să-nţeleg că pentru mine-a fost Calvarul
Şi să vin să-ţi mulţumesc o, Domnul meu.

/:Dacă norii încercărilor şi teama
Se vor aduna vreodată-n jurul meu
Doamne-ajută-mă să spun întotdeauna
Tu eşti Domnul meu şi Dumnezeul meu.:/

2.După două mii de ani Tu mi-ai dat harul
Să spun tuturor de harul Tău bogat,
Să mă bucur de-nălţarea Ta în slavă
Ca-mpărat şi Domn în veci glorificat.

3.După două mii de ani Tu mi-ai dat harul
De-a mă-ncrede pe deplin în braţul Tău,
De-a primi cu drag în inimă Cuvântul
Şi de-a fi de-acum, pe veci, copilul Tău.



