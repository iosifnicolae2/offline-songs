Pământul este mare dar pentru tine-i mic
Singur tu l-ai așezat și stă pe nimic
Lumea cât de multă Toată e a ta
Pentru fiecare ți-ai trimis pâinea.

COR: Doamne, Doamne mare-i slava Ta
C-ai făcut ca să rodească chiar și seceta
Doamne, Doamne minunat Tu ești
Că pe toți în bunătatea Ta Tu ne hrănești.

Pentru bunătate de te-am lăuda
Câtă îndurare ți-ai mai revărsa
Omule în toate o de l-ai slăvi
Ţi-ar lungi viața și-n veci ai trăi.

Pentru toate astăzi noi îți mulțumim
Chiar și-n clipe grele de plâns și suspin
Vrem întotdeauna să Te lăudam
Numelui Tău mare veșnic să-i cântăm.




