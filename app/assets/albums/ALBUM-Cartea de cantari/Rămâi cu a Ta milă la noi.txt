Rămâi cu a Ta milă la noi,
Isus Hristos,
Să nu ne ispitească
Acel răutăcios.

Rămâi cu-a Ta lumină,
O, scump Mântuitor
Şi pururi adevărul
Ne vie-n ajutor!

Rămâi, Isuse dulce,
La noi cu-al Tău Cuvânt
Ca în credinţă tare
Să fim pân’ la mormânt.

Rămâi cu-a Ta iubire,
Isuse bun, la noi
Ca să avem răbdare
Când trecem prin nevoi.

Rămâi cu-a Ta nădejde,
O, Doamne Sfânt, la noi
Şi ne condu în pace
Spre viaţa de apoi.




