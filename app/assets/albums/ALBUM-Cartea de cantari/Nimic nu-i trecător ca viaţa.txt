Nimic nu-i trecător ca viaţa
Şi nici mai veşnic decât ea
/: Poţi ori s-o pierzi, ori poţi s-o mântui
Depinde de voinţa ta. :/

Nimic mai trecător ca viaţa,
Dar nici mai veşnic decât ea
/: Poţi să traieşti în har sau flăcări:
Depinde de voinţa ta. :/

Nimic nu-i mai amar ca viaţa,
Dar nici mai dulce decât ea
/: Poţi face-n ea, ori rău, ori bine:
Depinde de voinţa ta. :/

Nimic nu-i mai înalt ca viaţa,
Dar nici mai josnic decât ea
/: Poţi fi înger, poţi fi demon:
Depinde de voinţa ta. :/

Iar, de la clipa morţii tale,
În veci de veci şi-n veci vei sta
/: Ori cu Hristos, ori cu Satana:
Depinde de voinţa ta. :/


 - Nicolae Moldoveanu -




