Timpu-i pe sfârşite puţini lucrători
Care mai lucrează pe ogor cu zor
S-au retras la umbră că arşiţa-i grea
Aşteptând stăpânul să le dea plata.

/: Azi Isus suspină, plânge cu amar
Pe întreg pământul fără de hotar
Lucrătorii viei toţi au aţipit
N-aruncă sămânţa care-i dă venit. :/

Timpu-i pe sfârşite, vine încurând
Când vine Stăpânul te va găsi lucrând?
Ori găsi-va locul tău ca un pustiu
Plin de mărăcine, fără spic de grâu.

Timpu-i pe sfârşite unde ai lucrat
Te-ntreabă Stăpânul, azi nu-i timp de stat
Du-te şi lucrează că puţin va fi
La sfârşit de lucru plata vei primi.

Timpu-i pe sfârşite, voi să vă siliţi
Ca Isus când vine plata s-o primiţi
Să lucraţi în ziuă, noaptea va veni
Căci când vine noaptea lucrul s-a sfârşi.




