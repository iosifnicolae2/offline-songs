Dragostea e cea mai mare
Dintre daruri pe pământ;
/: Cu ea vieţuieşti în lume
Şi nu vei cădea nicicând. :/

Dragostea cine o are
I se pare viaţa vis;
/: Îi serveşte de-aripioare
Pentru-a merge-n Paradis. :/

Cine zice că iubeşte
Pe Domnul Isus Hristos
/: Şi pe un frate-l urăşte,
El este un mincinos. :/

Dragostea e din Dumnezeu,
Cu ea vom scăpa de rău;
/: Cerul, pământul vor trece
Dragostea va rămânea. :/


