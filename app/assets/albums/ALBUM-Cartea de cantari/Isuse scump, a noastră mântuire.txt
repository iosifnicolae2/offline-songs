Isuse scump, a noastră mântuire,
Sub crucea Ta, ca jertfă ţi-am adus
O inimă ce arde în iubire,
Şi-un dor ce zboară tot mereu mai sus.

Cor:/: Mai sus :/ pe aripi ca de vultur,
Conduce Domnul pe al Său popor;
Când se va şterge plânsul şi durerea,
Prea fericiţi vor fi cu Domnul lor.

Noi rătăceam ca nişte oi pierdute
Lipsite de păşune şi izvor,
Dar Tu pe mine, m-ai chemat pe nume,
Căci m-ai iubit, o, scumpul meu păstor.

Noi te urmăm iubire minunată,
Trudiţi ne chemi şi pace Tu ne dai.
Şi-n noaptea vieţii cea întunecată,
Liman ne eşti şi călăuză-n rai.



