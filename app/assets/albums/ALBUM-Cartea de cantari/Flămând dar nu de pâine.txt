Flămând dar nu de pâine
Setos dar nu de apă,
Te caut c-al meu suflet
Din Tine doar se-adapă.

M-aplec la rugăciune
Dar inima din mine,
Te caut şi nu mă satur
Să m-alipesc de Tine.

M-aplec la rugăciune
Dar în ai ei suspine
Te caut şi nu mă satur
Să m-alipesc de Tine.

M-apropii de-a Ta carte
Dar gândul ce-mi tânjeşte
Din cartea Ta pe Tine
Te caută şi doreşte.

Mă duc şi unde-s fraţii
Iubirea-n veci m-ar ţine,
Dar nu pe ei îi caut
Ci-n ei te caut pe Tine!

Oricine-mi bate-n poartă
Deschid şi-l chem în pripă,
Căci inima-mi Te-aşteaptă
Pe Tine-n orice clipă.

Mă uit spre cer întruna
Dar inima din mine
Nu după cer doreşte
Ci eu te caut pe Tine!

Neliniştit mi-e duhul
Când pleacă sau soseşte,
Ci numai când e-în Tine
Atunci se linişteşte.




