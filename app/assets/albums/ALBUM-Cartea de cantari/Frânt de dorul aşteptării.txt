Frânt de dorul aşteptării
Stau în poartă şi privesc
/: Oare nu m-ai dat uitării
Împăratul meu ceresc? :/

Umbra grea de seară rece
Pe pământ s-a aşternut,
/: Gânduri ce nu vor să plece
Cu durere m-au umplut. :/

Pe pământ tu nu ai pace
Ca străin călătoreşti
/: Patrie acolo sus ai
La Părintele ceresc :/

Sus în cer stau heruvimii
Serafimii, stâlpi de foc,
/: Iar arhanghelii sublimii
Ţie-Ţi cântă-n al lor joc. :/

Sufletul meu pierdut a fost
Şi mila Ta s-arătat
/: Splendoarea feţii Ţi-am văzut
Şi din Duhul Tău mi-ai dat. :/




