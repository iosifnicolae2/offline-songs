Un fior sfânt mă cuprinde
Umilit plec capu-n jos,
Cînd văd lacrimi sângerânde,
Pe obrazul lui Hristos

Refren:
Plânsul meu va fi vreodată
Ca al Lui în Ghetsimani,
Când striga la Sfântul Tată:
„Eloi, lama sabactani?”

Eu citesc în Sfânta Carte,
Viaţa pentru min’ Şi-a dat;
Blestemuri, chinuri şi moarte,
Pentru mine a răbdat.

Doamne, lacrimi dă-mi şi mie
Să pot plânge-al meu păcat,
Ce Ţi-a fost o Cruce Ţie,
Până m-ai răscumpărat.

Fă păcatul ce mă leagă
Să-l înving prin Duhul Sfânt,
Iar viaţa mea întreagă,
S-o trăiesc după Cuvânt!

Iată văd zorii zilei sfinte:
Răsărind cu mângâieri,
Ne va duce către Ţara
Cu senine primăveri.





