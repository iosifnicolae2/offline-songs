Pe-un pătuț de fân și floare tare greu,
S-a născut copilul soare tare greu,
/:Dar în casa ta vecine n-ai o mână de sulfine
Să se nască și la tine Dumnezeu./

Ia auzi ce vânt subțire subțirel,
Bate azi printre cămine subțirel,
/ :Iar tu om cu mintea înaltă stai cu inima de piatră
N’ai tu oare un colț de vatră pentru El :/

Plânge pruncul ca o mierlă plâns nespus,
Că în iesle nimeni pernă nu i-a pus,
/:Dar tu în casa ta frumoasă te-ai culcat și nici nu-ți pasă
Nu vrei tu să-L iei în casă pe Isus :/

Sus în cer cu dor de frate sus în cer,
El ți-a pregătit palate sus în cer,
/ :Iar tu inimă amară cum de-l poți lăsa afară
Că de dor și frig să moară pui stingher :/

Peste valea cea de plângeri auzi tu,
Auzi corul cel de îngeri auzi tu,
/ :Omule cu ușa strânsă oare nu te înspăimantă
Că tot cerul stă și cântă și tu nu :/

Iată vin păstorii în grabă pe pământ,
Și de prunc pe toți întreabă pe pământ,
/ :N’ai vecine la ferestre haide să ne dai de veste
Că-i aici la tine în iesle pruncul sfânt.:/




