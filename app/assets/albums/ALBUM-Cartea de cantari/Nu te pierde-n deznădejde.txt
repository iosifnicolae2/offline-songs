Nu te pierde-n deznădejde
Când te-ncearcă vreo urgie
Domnul va preface-n tine
Întristarea-n bucurie.

/: Domnul, Domnul e nădejdea ta,
E scăparea ta
Întristarea-n bucurie-ţi va schimba.:/

Nu privi la slăbiciune,
Nici la viaţa ta pustie
Ci la Domnul, El preface
Întristarea-n bucurie.

Nu deschide poarta minţii
Gânduri negre ca să vie
Crede-n Domnul căci El schimbă
Întristarea-n bucurie.

Nu te îndoi-n credinţă
Domnul este-a ta tărie
Şi El îţi preschimbă-n taină
Întristarea-n bucurie.

Cântă-I Domnului întruna
Mulţumeşte-I că El ştie
Când să schimbe-n tine toată
Întristarea-n bucurie.




