Fraţilor, veniţi, cu Isus porniţi
Şi în oastea Lui vă-nrolaţi;
Fiţi încrezători şi buni luptători,
Steagul Domnului voi să-l purtaţi.

R: Sus la luptă, Domnul vă conduce,
Fiţi uniţi prin sfântul Său Cuvânt,
Mergeţi cu cântări de biruinţă,
El ne dă putere şi avânt.

Mergeţi credincioşi şi mereu voioşi,
Îl urmaţi pe El ne-ncetat.
Prin Isus uniţi, un popor să fiţi,
Astfel Numele-I va fi-nălţat.

Domnul nostru bun, Tu ne-ascultă-acum,
Căci ne-ncredem în sfântul har.
După lupta grea slavă ne vei da
În cetatea de mărgăritar.



