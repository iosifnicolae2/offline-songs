La al trâmbiţei răsunet  când va fi
Şi când Tu cu mare slavă /: vei veni. :/
Cei ce-s astăzi în morminte /: s-or scula :/
Şi în faţa Ta, Isuse, /: toţi vor sta. :/

Cor:
Adă Doamne ziua-aceea /: mai curând :/
Ziua sfântă-a noului /: aşezământ. :/

Ce plăcut va fi atuncea /: şi frumos :/
Când domnia va fi dată /: lui Hristos :/
El e soarele dreptăţii, /: El, Isus :/
Soarele ce străluceşte /: făr’ apus :/.

Noaptea de păcat amară /: s-o sfârşi :/
Când dreptatea lui Isus /: va străluci :/
El va şterge lacrimile /: cu-n cuvânt :/
Aducând o pace sfântă /: pe pământ :/.

Fi-va Doamne tot cuprinsul /: un Betel :/
Va tânji orice făptură /: după El :/
Toţi uniţi într-o simţire /: vor servi :/
Preamărind a Ta iubire /: Ţi-om sluji. :/




