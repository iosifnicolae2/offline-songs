Cel iubit, al meu, e Domnul
Fără seamăn pe pământ
/:Glasul Lui e armonie,
Cântec este-al Său cuvânt.:/

Orice drum, pe unde-ar trece
De miresme-alese-i plin,
/:Câmpu-i mai frumos pe-acolo,
Cerul este mai senin.:/

Dulcea Lui înfăţişare
Este toată-un farmec sfânt,
/:Mii de primăveri sunt parcă
Toate-odată pe pământ.:/

Preaiubitul meu e Domnul
Nimeni asemenea nu-i,
/:Cât n-aţi da de L-aţi cunoaşte
Ca să fiţi şi voi ai Lui!:/


