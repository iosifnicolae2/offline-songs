Mulţumesc de apa dulce
De izvor din care beau
Cer iertare pentru apa
Tulburată făr’ să vreau.

Cor:
/: Doamne, ţine minte numai
Ce-am făcut pe placul Tău,
Dar nu-ţi mai aduce-aminte
De nimic din ce-a fost rău. :/

2.Mulţumesc de pâinea care
M-a hrănit flămând fiind
Cer iertare pentru pâinea
Ce-am călcat-o neştiind.

3.Mulţumesc de rugăciunea
Prinsă înspre cer arzând
Cer iertare rugăciunii
Închinată murmurând.

4.Mulţumesc de ziua plină
Folosită spre Hristos
Cer iertare pentru ziua
Ce-am pierdut-o făr’ folos.

5.Mulţumesc de tot ce-n viaţă
Pentru Domnul am făcut
Cer iertare pentru câte
Nu i-am dat şi le-am pierdut.




