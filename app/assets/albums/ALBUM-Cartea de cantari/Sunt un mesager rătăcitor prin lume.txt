Sunt un mesager rătăcitor prin lume
Sunt un călător spre patria de sus
Mi-am pus harfa mea în slujba unui mire
Mire înălţat şi minunat Isus!

(:Lauda mea e pentru Împăratul
Nimeni nu-i ca El aşa frumos
Sfânt şi bun a fost şi nu e altul
Ca şi Mirele Isus Hristos:)

Cum să nu îi cânt când cu atâta milă
M-a luat în braţe când zăceam zdrobit
Când celor din jur le înspiram doar silă
El m-a chemat, cu drag El m-a iubit.

Voi cânta mereu cât voi avea suflare
Şi-L voi preamări căci m-a iubit nespus
Când mi-a fost mai greu în foc şi-n încercare
Lângă mine-a stat aproape doar Isus.

Spuneţi tuturor să ştie orişicine
De iubirea Lui şi-a lui belşug de har
Orice muritor la El ce sincer vine
Are viaţă-n veci şi mântuire-n dar.





