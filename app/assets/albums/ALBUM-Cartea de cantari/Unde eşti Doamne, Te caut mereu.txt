Unde eşti Doamne, Te caut mereu
Unde îţi este locaşul Tău
Unde eşti Doamne, să Te întâlnesc
Spune-mi unde eşti, să Te găsesc.

Eu locuiesc în cerul preasfânt,
Dar sunt şi cu voi, jos pe pământ.
Eu sunt în cerul cel strălucit,
Dar sunt şi lângă omul smerit.

Eu sunt în casa celui sărac,
Să îi dau hrană şi să-l îmbrac.
Sunt cu bătrânul cel ostenit,
Şi cu copilul cel necăjit.

Eu sunt la patul celui bolnav,
Şi sunt pe cale cu cel mai slab.
Sunt cu orfanul ce plânge-n ascuns,
Căci Eu sunt Tatăl, şi ştiu să-l ascult.

Sunt lângă cortul celui lovit,
Am haina ruptă, sunt gol şi lipsit.
Eu sunt cu văduva ce suferă
Şi cu copiii ce şi-i mângâie.
Eu sunt cu ei ca să-i ocrotesc
Şi-i fac să simtă că îi iubesc.





