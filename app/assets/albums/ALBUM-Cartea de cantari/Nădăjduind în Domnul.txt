Nădăjduind în Domnul
Uşor ne este drumul,
Nădăjduind în Isus
Pe braţele lui eşti dus.
Speranţa te-nsoţeşte
Pe căile-nguste
Lacrimile chiar şi ele
Ne duc aproape de cer.

Bunătatea Domnului
Nicidecum nu s-a sfârşit
Şi îndurările Lui
Nu au ajuns la capăt.
Şi toate lucrurile
Merg înspre binele
Acelora care-L iubesc
Şi în El nădăjduiesc.

Nădăjduieşte-n Domnul
Şi frumos va fi drumul,
Nădăjduieşte şi când
Necazul te-a lovit.
Căci toate lucrurile
Merg înspre binele
Acelora care-L iubesc
Şi în El nădăjduiesc.




