Dacă-ntr-o tainică vreme din lut Cineva mă făcu,
/:Si dacă sunt om şi nu vierme,
O, Doamne, aşa ai vrut Tu...:/

Dacă am grai şi nu muget să spun ce iubesc şi ce nu,
/:Si dacă am harul să cuget,
O, Doamne, aşa ai vrut Tu :/

Dacă m-ai scos din neghină, nu viaţa-mi urâtă-Ţi plăcu.
/:Nu eu am vrut iarăşi lumină,
O, Doamne, ci Tu, numai Tu.:/

Dacă întâia zidire, deplin în păcat se pierdu,
/:Când totuşi mi-ai dat izbăvire
O,Doamne aşa ai vrut Tu..:/

Iar dacă voi merge odată la Cel ce din Duh mă născu,
/:Voi spune de-a pururea: Tată
Te laud c-aşa ai vrut Tu!:/


