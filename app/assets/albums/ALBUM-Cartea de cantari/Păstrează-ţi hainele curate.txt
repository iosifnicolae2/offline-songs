Păstrează-ţi hainele curate,
Călătorind printre străini
Tu porți veşminte pentru slavă,
Nu le păta când norii vin.
Ești pus deoparte pentru Domnul,
Ai fost chemat ca să fii sfânt,
/:Păstrează-ţi hainele curate
Tot restul vieții pe pământ.:/

Păstrează-ţi hainele curate,
Când gânduri negre-n minte-ţi vin
Nu te lăsa furat de vise,
Păstrează-ţi cugetul senin.
Căci Domnul vede tot ce omul,
Cu ochiul nu poate vedea,
/:Mai vino la Izvorul Vieții
Şi curăţeşte-ţi pata ta:/

Pastrează-ţi hainele curate,
Când ești chemat ca sa urăști
Să-ţi fie pacea diamantul,
Pe care tu să Îl dorești.
Şi dacă nu mai poți învinge,
Ispitele din jurul tău,
/:Tu cere Duhul Sfânt, puterea
Din ceruri, de la Dumnezeu:/




