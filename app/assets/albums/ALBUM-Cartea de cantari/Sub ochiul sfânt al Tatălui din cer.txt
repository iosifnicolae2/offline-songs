Sub ochiul sfânt al Tatălui din cer
Umblarea ta este pe-acest pământ
Şi El te vede chiar când tu nu vrei,
Căci ochiul sfânt pătrunde în adânc.
Deci e-n zadar când tăinuieşti ceva,
Când vrei s-ascunzi răul din viaţa ta.
Da, e-n zadar, că Domul ştie tot
Oriunde-ai fi, El vede tot.

Deci sfatul meu e sincer să devii
În orice faci, precum şi-oriunde-ai fi,
Tu să-ţi păzeşti viaţa de cel rău,
Trăind mereu după Cuvântul Său.
Aceasta-i voia Tatălui din cer,
Aşa te vrea, aşa doreşte El.
De n-ai făcut aşa până acum,
Porneşte azi pe noul drum.

Domnul Isus aşteaptă zi de zi
În viaţa ta o roadă a găsi,
Aşteaptă zilnic, doar, doar vei rodi,
Dar tu tot mai nepăsător devii.
O, ia aminte azi la glasul Său
Şi te grăbeşte, schimbă-ţi traiul tău.
E vremea azi să te trezeşti din somn,
Ascultă-L deci, pe al tău Domn.





