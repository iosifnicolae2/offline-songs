Din slava cerului sublim Te-ai coborât la noi Isuse
Ai vrut cu drag să Te iubim dar n-am ştiut să Te primim
Şi-aceasta sufletu-Ţi răpuse.

Ţi-am scris osânda în sobor şi-a noastre bice Te bătură
Iar Tu de mila tuturor  răbdai arsura bicelor
Căci ne-ai iubit fără măsură.

Ţi-am pus cununa cea de spini şi apoi cu crucea din cetate
Te-am dus să mori pe ea străpuns iar Tu nimic nu ai răspuns
Murind cu mâini nevinovate.

O de-am fi priceput că mori de dragul nostru din iubire
Ai fost un miel ispaşitor şi-a treia zi cu slavă-n zori
Te-ai îmbrăcat în nemurire.

O Tata scump ce mult dorim plecați să plângem pentru vină
Iertarea Ta să o primim ca-n zori cu toţi să ne-ntalnim
În haine albe de lumină.


