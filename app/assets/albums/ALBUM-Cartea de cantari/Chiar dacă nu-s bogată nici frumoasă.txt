Chiar dacă nu-s bogată nici frumoasă,
Ci sunt o simplă fată de păstor,
Dar sunt al Lui,a cerului crăiasă,
Şi Solomon mă mângiie cu dor.

Porumbița mea,o Sunamito,
Mai rabdă,plânge,aşteaptă-mă cu dor!
S-apropie răpirea,o iubito!
Şi ne vom întâlni curând pe nori!

Chiar dacă râdeţi,fete moabite,
De arsă-n faţă totuşi voi cânta,
Când soarele va fi pe asfinţite,
De arşită şi lacrimi voi uita!

Chiar dacă alte fete işi pătează
Vesmântul alb curat de porumbel,
Iubita Ta te-aşteaptă şi veghează,
Şi dorul ei e numai pentru El.

Chiar dacă valurile se ridică
Dorind să stingă-al dragostei foc sfânt,
Eu nu mă clatin şi nu ştiu de frică!
Iubirea sfarmă-al morţii greu mormânt!

Porumbita mea,o Sunamito,
Mai rabda,plânge aşteaptă-mă cu dor!
S-apropie rapirea,o iubito!
Şi ne vom întâlni curând pe nori!


