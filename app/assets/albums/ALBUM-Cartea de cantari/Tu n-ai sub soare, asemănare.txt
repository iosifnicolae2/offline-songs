Tu n-ai sub soare, asemănare,
Eşti necuprins, eşti nemărginit;
Iubirea-Ţi sfântă, e o splendoare,
Pe drept Isuse, Tu eşti iubit.

Cor:
Tu eşti iubirea mea,
Tu-mi eşti comoara vieţii,
Soarele meu frumos din zorii dimineţii.

Îţi cântă marea, îţi cântă cerul,
Şi mii de astre-n a lor loc;
Căci Tu eşti Calea şi-Adevărul,
Eşti cel mai frumos din univers.

Tu eşti iubirea, neprihănirea,
Pe-a Tale buze, e-un râu de har;
Tu locuieşti sus în strălucire,
Tu eşti cel mai scump mărgăritar.

Eşti sprijin tare, în încercare,
Eşti uşurare în ceasul greu;
În strâmtorare, turn de scăpare,
Din veşnicii eşti Dumnezeu.





