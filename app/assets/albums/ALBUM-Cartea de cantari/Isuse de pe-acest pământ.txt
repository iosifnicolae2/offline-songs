Isuse de pe-acest pământ
Ce e plin de ispite
Eu rugăciunea mi-o îndrept
Isuse către Tine.

/: O, vino Tu, Isuse
Din nou ridică-mi starea
Şi mă îmbracă-n Duhul Sfânt
Ca să-ţi urmez cărarea. :/

Furtuni şi valuri tot mai mari
Lovesc în a mea barcă
Se năpustesc asupra mea
Credinţa mi-o încearcă.

Apari Isuse mult dorit
Din nou în a mea barcă
Ca să Te simt ca la ’nceput
Cântându-ţi Osanale.

Apari Isuse minunat
Şi stai la cârma vieţii
Luceafăr sfânt şi mult dorit
Din zorii tinereţii.

 - Nicolae Moldoveanu -



