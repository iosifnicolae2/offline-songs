Turmă mică, nu te teme,
Domnul e Păstorul tău!
Urle lupii-n orice vreme
Și furtuna-n jur de-ar geme,
Dar de tine nu te teme,
/Nu s-atinge nici un rău!/
Nu te teme, nu te teme,
Nu te-atinge nici un rău!

2.Căci puterea Lui - e mare!
Și iubirea Lui - e foc!
Cine-ar mai putea, sub soare,
Viața ta să ți-o doboare
Când, în mâna Lui cea tare,
/Tu rămâi, în orice loc?/
Mâna-i tare, mana-i tare
Te-a pazi în orice loc!

3.Deci, alungă gând de teamă
Și de El să te-alipești!
El ți-e tată, El ți-e mamă
Tu ascultă-L când te cheamă,
Și din calea Lui, ia seama,
/Pașii tăi să nu-i clintești!/
Să iei seama, să iei seama,
Pașii tăi să nu-i clintești.

4.În curând, sfârșești lucrarea
Cea de trudă pe pământ.
Roada Duhului - răbdarea
Îsi va înceta lucrarea
Și va-ncepe sărbătoarea
/Vesnică, în cerul sfânt./
Sărbătoarea, sărbătoarea
Veșnică, în cerul sfânt.





