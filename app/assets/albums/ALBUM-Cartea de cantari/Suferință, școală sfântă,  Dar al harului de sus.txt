Suferință, școală sfântă,  Dar al harului de sus,
/: Numai cei ce trec prin tine  Semana-vor cu Isus. :/

Dar al lacrimei - credință -  Pe obrazu-ndurerat,
/: Face sufletul mai vrednic,  Mai frumos și mai curat. :/

Suferință, tain-adâncă, Purtatoare de cununi,
/: Cei ce te-nțeleg pe tine  Îi sfințești si-i faci mai buni. :/

Îi încununezi cu cerul  Și le dai puteri de foc;
/: Toate razele fierbinți  Le aduni tu la un loc. :/

Suferință, cale-ngustă  Cu ocări, cu spini și cruci,
/: Câtă binecuvantare La copiii tăi aduci. :/

Suferință, suferință,  Binecuvantată fii,
/: Pentru darurile tale  Ce-n adâncul tău le ții! :/

Dă-mi răbdare și putere  Ca, umblând pe drumul sfânt,
/: Să port crucea suferinței,  Făă murmur pe pământ :/





