Am fost căzut în păcat şi făr'delege.
Căzut, înfăşurat în groapa de păcat...
Am fost căzut şi-nfăşurat în făr'delege,
/: Dar Dumnezeu, :/ El, m-a salvat!

Cor: Am zidit un altar în inima mea,
- Fiindcă Dumnezeu mi-a dat mântuirea -
Şi acestui altar i-am pus nume eu:
/: Dumnezeu, :/ Dumnezeu e steagul meu!

Am fost căzut, fără speranţă de scăpare
De-a mai putea fi ridicat şi vindecat,
Dar Dumnezeu, cu mâna Lui sfântă şi tare,
/: El m-a atins :/ şi m-a salvat.

Am fost căzut, în noaptea lungă de-ntuneric,
Dar nime-n lumea asta nu m-a ajutat;
Doar Dumnezeul meu cel tare, viu şi veşnic
/: Viaţa mi-a dat :/ şi m-a iertat.

Eu voi privi la Domnul Isus totdeauna,
Căci a murit pe cruce-n locul meu şi-al tău;
Eu voi privi şi voi striga la El întruna,
/: Căci Dumnezeu :/ e steagul meu!



