Mai avem puţin de mers,
Pân' la ţinta mult dorită.
/: Plânsul nostru va fi şters :/
De lumina-nveşnicită.

Mai avem puţin de stat,
Pe pământul fără pace,
/: Şi, în cerul minunat, :/
Un etern popas vom face...

Mai avem puţin de dus
Crucea pregătirii noastre,
/: Şi zbura-vom, mult mai sus, :/
Către zările albastre.

Mai avem puţin... puţin...
Pân' la sfânta întâlnire,
/: În văzduhul cristalin, :/
Cu Isus, Preasfântul Mire.

  - Nicolae Moldoveanu -





