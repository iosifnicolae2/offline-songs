Atâţi bolnavi te-aşteaptă Doamne
O, câţi suspină după Tine
O, lasă untdelemnul, Doamne
Să curgă azi şi peste mine

Pune-Ţi mâna Ta Isuse
Peste locul ce mă doare
Doamne eu mă-ncred în Tine
Că-mi dai astăzi vindecare
Pune-Ţi mâna Ta Isuse
Mâna binecuvântată
Un cuvânt de spui, o, Doamne
Rana mea e vindecată

O, treci te rog prin adunare
Cu mângâierile divine
Cu-al Tău balsam de vindecare
O, vino Doamne şi la mine

Bolnavii de la scăldătoare
Te-aşteaptă Doamne-n suferinţă
Atinge-Te de ei, Isuse
Şi-alungă orice neputinţă

Acei ce n-au pe nimeni, Doamne
Te-aşteaptă să faci o minune
Atinge-Te de ei Isuse
Să-şi facă patul şi să umble


