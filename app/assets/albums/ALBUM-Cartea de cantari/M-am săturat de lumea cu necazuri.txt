M-am săturat de lumea cu necazuri...
Te chem să mă ajuţi să îmi petrec
Ce-a mai ramas din ale ei răgazuri,
Căci zilele aşa de iute trec!...

Cor: Tot ce doresc acuma, Doamne sfinte,
E să Te-apleci, să pot să-Ţi spun
C-atâta vreau: de-acum, mereu 'nainte:
Să-mi fii Prietenul meu bun...

Mereu alături, pe a mea cărare,
Voi spune deşirat amaru-ntreg,
Iar când veni-vor zile cu furtune,
Pe drumul Tău, 'nainte o să merg.

Nu-mi mai pun încrederea în oameni,
Căci omu-i trecător şi schimbător,
Iar gura mea n-a lauda pe nimeni
Decât pe Tine, bunul Salvator!

Doresc să Te slujesc cu dăruire
Şi-apoi, cu Tine-n veci, să moştenesc!
Tu vei domni, cu mare strălucire.
Slăvit să fii, Mântuitor ceresc!

- Nicolae Moldoveanu -



