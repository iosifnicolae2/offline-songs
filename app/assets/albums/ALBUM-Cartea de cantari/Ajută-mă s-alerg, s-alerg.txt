Ajută-mă s-alerg, s-alerg
Când Tu mă chemi la Tine,
/: Căci, tot ce-aici am strâns sumar,
Pământul a-l spoi cu var,
Nu poate a mă ţine. :/

Ajută-mă s-alerg, s-alerg,
Să vin fără zăbavă!
/: Mândria, toată, s-o dezbrac,
Să-ngenunchez cu cel sărac,
C-aşa mă vrei în slavă. :/

Ajută-mă s-alerg, s-alerg,
Când Tu mă vrei - făclie!
/: Să fiu o torţa printre torţi,
Să fiu o viaţă printre morţi,
Ca morţii să învie. :/

Ajută-mă s-alerg, s-alerg,
Când vrei să-mi dau toţi banii!
/: Să simtă toţi, că sunt bogat,
De când, pe Tine, Te-am aflat,
S-o simtă şi orfanii. :/

Ajută-mă s-alerg, s-alerg
Când Tu îmi ceri smerire!
/: Să recunosc, să plâng, să iert,
Cu fraţii mei să nu mă cert,
Pân' la a Ta venire. :/

