N-ar fi frumoasă dimineaţa
Cu răsăritul ei de zori,
De n-ar fi fost şi-adesea ceaţa
/: Cu umbe-adânci şi reci fiori;/

N-ar fi frumos seninul zării
Cu-acea splendoare de culori,
De n-ar fi fost umbra-nserării
/: Şi ceru-acoperit de nori :/

N-ar fi frumoasă bucuria
De n-ar fi fost şi întristări,
N-ar fi frumoasă părtăşia
/: De n-ar fi fost şi depărtări :/

N-ar fi frumoasă fericirea
Cu lacrimi şiroind pe-obraji
De n-am fi cunoscut iubirea
/: Şi rugăciunile-n extaz :/

N-ar fi frumoasă pocăinţa
Nici mântuirea azi prin har
De n-ar fi fost şi suferinţa,
/: Şi plânsul cel de pe calvar :/

N-ar fi frumoasă reîntâlnirea
Cu Cel ce ne-a răscumpărat,
De n-ar fi fost şi despărţirea
/: Şi-atâtea veacuri de-aşteptat :/

 - Puiu Chibici -




