Noi suntem din Israel noi nu ne închinăm
Spre chipul tău de aur noi nici nu ne uităm!
Aşa începe marşul acelor trei eroi
Ce-au biruit infernul și chipu' acelui zeu!

Să cânte cât mai tare, noi nu ne închinăm
Orchestre şi fanfare noi în picioare stăm!

Atuncia împăratul grozav s-a supărat
Că ordinul lui sever a fost nerespectat,
Trei tineri din Israel, trei tineri din Sion
Nu vor să se închine la zei în Babilon!

Dar prietenii lui Daniel din prinşii de război
Nu vor să se închine la zei în Babilon!
Noi suntem din Israel la zei nu ne’nchinăm
Al nostru Domn e’n ceruri pe El noi îl urmăm!

Să ardă atunci cuptorul la ordinul ce’l dau eu
Să văd cine vă scapă şi cine’i Dumnezeu!
Şi chiar să nu ne scape al nostru Dumnezeu
Nu ne’nchinăm la idoli şi nici la chipul tău!

Dar groaza îi cuprinde pe mincinoşii zei
Că patru sunt în flăcări şi hainele’s pe ei!
Noi suntem din Israel la zei nu ne’nchinăm
Al nostru Domn e’n ceruri pe El îl lăudăm!




