Dă-ne putere, Doamne astăzi cerem,
Puterea Duhului Tău Sfânt,
Ca să putem învinge-n orice vreme
În timpul alergării pe pământ.

Harul Tău în încercarea grea
Ne dăruiește victoria! O, Doamne,
Prin puterea Ta învingem noi
În orice lupte și nevoi.

Ajută-ne ca să purtăm cu cinste
Numele-Ţi sfânt, așa cum ne-ai chemat;
Să oglindim în ale noastre fapte,
Isuse, chipul Tău sfânt și curat.

Dă-ne putere ca să fim în lume
Lumină pentru cei ce-s rătăciți,
Să ținem sus stindardul Evangheliei
Chiar de vom fi de oameni prigoniți.

Ajută-ne să mergem drept pe cale
Când greul și ispita vor veni,
Să nu dăm înapoi în încercare,
Să nu ne poată răul birui.


