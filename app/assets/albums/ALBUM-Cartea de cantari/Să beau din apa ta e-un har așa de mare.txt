Să beau din apa ta e-un har așa de mare
Atunci când curge lin ca ploaia pe ogor

Isuse apa ta e-o binecuvântare
Ea-mi umple inima și sufletul de dor

Când beau din apa ta în duh e-o-nviorare
Şi-un susur blând și sfânt mă-nvăluie ușor

Isuse apa ta e-o dulce împrospătare
E-o pace din Betel și-un zbor de porumbel

Dă-mi Doamne apa ta în ploaia cea târzie
Să-mi spele rănile și setea să-mi aline

Să-mi dai din apa Ta căci apa ta e vie
Ea curge chiar din cer de la tronul divin

Să-mi dai din apa Ta să beau o veșnicie
Să mă cufunzi în ea și să mă faci curat

Când tu vei apărea să-mi spui Isus și mie
O vino fiul meu trudit și-mpovărat




