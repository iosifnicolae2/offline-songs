Pe Petru l-au legat
Petru e condamnat
Şi-n celulă la beci e băgat
Ordin de la Irod
La întregul norod
Să moară cine crede-n Isus

Bucuratu' s-au păgânii
Că Petru e condamnat
Nimici-vor pe creştinii
Că pe Isus L-au urmat
La palat e sărbătoare
Irod petrecea mereu
Că mâine şi Petru moare
Ca Iacov fratele său

Dar fraţii lui Petru
În casa lui Marcu
Ei se rugau tot mereu
Petru a adormit
E foarte obosit
Că lanţurile apăsau greu

Dar deodată o lumină
În celulă s-a aprins
Şi-n lumina adevărată
E îngerul lui Isus
Ce-a venit ca să învingă
Umilindu-l pe Irod
Îngerul ce se prezintă
A trecut pe rând prin porţi

De Petru s-au atins
De mână el l-a prins
Scoală-te, scoală-te nu dormi
Lanţurile au căzut
Porţile s-au deschis
Atunci şi Petru a văzut

Că e îngerul lui Isus
Venit din al treilea cer
S-au deschis porţile toate
Şi zăvoarele de fier
Petru liber e afară
Lanţurile au căzut
A lui celulă e goală
Dumnezeu l-a izbăvit

Şi zorile-au venit
Şi Irod s-a trezit
Şi la ostaşi el le-a poruncit
S-aducă pe Petru
Să înceapă teatrul
După cum ei au hotărât

Dar în ciuda lui cea mare
Irod a rămas mirat
Că Petru din închisoare
Astă-noapte a scăpat
La mine să vină garda
Rând pe rând el i-a chemat
Oare n-aţi încuiat poarta
Cum de Petru a scăpat

S-au că voi aţi adormit
S-au cu bani va plătit
Spuneţi-mi vreau să ştiu desluşit
Ostaşii au raportat dar foarte încurcat
Nici noi nu ştim cum s-a întâmplat

Dar atâta ştim cu toţii
O lumină a strălucit
Era pe la miezul nopţii
Şi Petru a dispărut
Sigur Dumnezeu e mare
Dumnezeul lui cel Sfânt
L-a scăpat din închisoare
Şi lanţurile le-a frânt.




