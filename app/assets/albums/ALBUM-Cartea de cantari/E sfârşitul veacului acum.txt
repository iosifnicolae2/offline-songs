E sfârşitul veacului acum,
Pământul este încă mişcare,
Domnul te mai cheamă că e bun
Şi sufletul e plin de întristare.

/:Veniţi pământeni, veniţi la Mine azi,
Veniţi degrabă până ce e soare,
Căci noapte şi zi aştept cu nerăbdare
Un păcătos să pot să-i dau iertare.:/

Nu ştim ceasul când El va veni
Să-i ia pe cei aleşi în cerul sfânt,
Înspre ceruri vom călători,
Aici vom lăsa totul, pe pământ.

Deci grăbiţi-vă, veniţi acum
Căci porţile sunt încă larg deschise;
Trebuie s-alegeţi sfântul drum
Pentru bucuriile promise.



