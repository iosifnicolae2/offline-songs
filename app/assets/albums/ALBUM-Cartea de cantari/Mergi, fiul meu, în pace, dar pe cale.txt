Mergi, fiul meu, în pace, dar pe cale,
Dreptar să iei Cuvântul ce ţi-l spun.
/: Să-ţi faci, din el, merindea vieţii tale
Şi firma ta şi prietenul tău bun! :/

Nu-i rai atunci când ai de toate-n viaţă,
Nici iad atunci când eşti nenorocit,
/: Nu-ntotdeauna lacrimi ai pe faţă,
Nici totdeauna zâmbet fericit. :/

Adeseori, e rău că-ţi merge bine,
Şi rareori, nu-i bine că ţi-e rău;
/: Dar, nu cârti! Sunt mulţi mai trişti ca tine,
Iar mai voioşi - puţini în jurul tău. :/

Fii prieten bun la cât mai mulţi se poate,
Dar prieteni buni, cât mai puţini să-ţi faci;
/: Lui Dumnezeu, tu spune-I-le toate
Iar oamenilor - toate să le taci :/

Datori să-i faci pe toăi faţă de tine,
Dar tu, dator să nu fii nimănui!
/: De taina lui, ascultă-l pe oricine,
Dar taina ta la nimeni să n-o spui! :/

Nu-ăi dezlega viaţa de iubire,
Nici inima să nu ţi-o mişti din loc;
/: Norocu-n lume-i fără fericire
Iar fericirea-i fără de noroc... :/

Mergi, fiul meu, în pace, dar pe cale,
De vei păzi, cu grijă, sfatul meu,
/: Oricăte-ar fi primejdiile tale,
Te va scăpa din toate Dumnezeu. :/




