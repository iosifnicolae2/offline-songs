Să aveţi credinţă să aveţi răbdare
Suflete iubite care suferiţi
Astăzi plângeţi singuri lacrime amare
Mâine împreună veţi cânta slăviţi

Să aveţi nădejde, să aveţi credinţă
Să aveţi iubire, să aveţi răbdare
Nu uitaţi preadulcea Lui făgăduinţă
Chinul de azi arvună, slavei viitoare

C: Suferiţi necazul, biruiţi ispita
Mai aprinsă ruga înălţaţi în sus
Şi cântând în chinuri să priviţi slăvirea
Dar slăvirea care ne-o va da Isus

Paşii noştri urcă drumuri tot mai grele
Mai pustii şi aspre locuri întâlnim
Dar nădejdea sfântă ne întăreşte în ele
Să avem puterea să le biruim

Suflete zdrobite, inimi sfâşiate
Ridicaţi spre ceruri gândul obosit
Nu uitaţi că mâine toate or fi uitate
Mâine toate acestea vor avea sfârşit





