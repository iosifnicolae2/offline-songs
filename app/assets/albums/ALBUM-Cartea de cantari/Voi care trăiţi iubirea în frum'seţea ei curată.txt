Voi care trăiţi iubirea în frum'seţea ei curată
De primejdia rătăcirii, nu vă temeţi niciodată!

R: Că-n iubire, că-n iubire e-adevăr şi liniştire!
Că-n iubire, că-n iubire este-a vieţii fericire!

Voi care-aţi ajuns în focul sfânt şi veşnic al iubirii
Nu vă temeţi de ocara şi ruşinea-nvinuirii!

Voi care-aţi simţit minunea dragostei din cer primită
Nu vă temeţi de minciună, înspre voi, de mulţi urzită !

Căci pe culmile iubirii nu bat vânturi şi nu-s bezne,
Şi nici curse care-apucă, veninos, a voastre glezne!

Ci-i lumina negrăită şi-i eternă fericire,
Şi-I acolo Dumnezeul care-n veci este Iubire!

Fraţi, surori întotdeauna, înspre-a Lui Împărăţie
Dragostea-I vă fie-arvună şi iubire-I steag vă fie!

Înălţaţi mai sus stindardul dragostei şi al jertfirii,
Că-n Iubirea de pe cruce e Salvarea omenirii!

  - Traian Dorz -




