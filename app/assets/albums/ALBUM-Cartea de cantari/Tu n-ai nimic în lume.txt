Tu n-ai nimic în lume,
Nimic din tot ce-i rău,
Nici bogății, nici nume,
Nici desfătări, nici glume,
Dar ceru-ntreg e-al tău.

Cor
Aici nu ai nimic
Dar in cer e Dumnezeu
Aici nu ai nimic
Dar il ai pe Fiul Sau.

Tu n-ai nimic în viață,
Nimic pe-acest pământ,
Nici vinul ce răsfață,
Nici haina cea măreață,
Dar tot ce ai e sfânt!

Tu n-ai nimic ce leagă,
Ca cei ce totul vor.
A lor e clipa dragă,
A lor e lumea-ntreagă,
Dar cerul nu-i a lor.

Tu n-ai nimic sub soare
Și toți te râd mereu.
A lor e-a vieții floare
Și cupa-mbietoare.
A lor e tot ce moare.
Al tău e Dumnezeu.

  - Costache Ioanid -





