Către Tine îmi ridic ochii  Isuse,
Şi Te chem... O, Domnul meu, nu mă lăsa,
/: C-am ajuns în grea durere Ah, trimite-mi mângâiere!
Ca să cad o  Domnul meu nu mă lăsa! :/

Se ridica valuri mari de necredinţă,
Pe oglinda liniștitului ocean;
/: Valurile vin gramadă, Vor credinţa să mi-o piardă,
O condu-mă Tu  Isuse  spre liman! :/

Mă condu, pe-a-Tale plaiuri mult dorite,
Către locul mult dorit şi aşteptat.
/: Unde chinul se sfârșește Şi durerea nu mai este
Şi voi fi Isuse dulce mângâiat :/

Lacrime de dor Isuse -apar sub gene,
Şi Te chem cu dor să vii Nu-ntârzia!
/: Căci candelele-s sleite Şi fecioarele-aţipite,
Nu mai pot veghind să stea în noaptea grea :/

Se-mplinesc semnele vremii  se-arată
Căci Isus  pe nori curând va apărea.
/: Sună din trâmbiță tare: Vine Mirele fecioare!
Să grăbim cu toţii spre-a-L întampina :/

Fericiţi se vor chema aceia care,
La clipeala ochiului vor fi schimbaţi
Şi cu cei morţi din morminte Ce vor învia-nainte,
Vor zbura spre ceruri toţi înaripaţi. :/

Adu, Doamne, ziua ceea minunată
Când văzduhul va fi plin de melodii!
/: Vei lua de pe pământ, Sigilații cu Duhul  Sfânt
Şi-i vei duce sus la Tine-n veşnicii. :/


