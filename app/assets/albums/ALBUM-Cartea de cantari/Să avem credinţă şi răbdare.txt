Să avem credinţă şi răbdare,
Fraţilor, oricât ar fi de greu!
Pentru slava vieţii viitoare,
Să fim credincioşi lui Dumnezeu!
Prin credinţă, munţii s-au mutat;
Prin credinţă, morţii au înviat;
Prin credinţă, fraţii din trecut
Mari minuni cu Domnul au făcut.
Să privim la norul mărturiei,
Cum ne scrie Pavel în Evrei,
Să păzim cărările pustiei,
Să ieşim biruitori ca ei!
Să privim şi leii, şi cuptorul,
Şi pe Iov acel îndurerat!
Prin Isus Hristos, Mântuitorul,
Vom învinge în moarte şi în păcat.
Şi vom sta în ţara fericirii,
Cu Avraam, Isaac şi Israel,
Şi cu fraţii, şi martirii,
Sub al biruinţelor drapel.




