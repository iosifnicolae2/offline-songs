Nu, nu suntem un vis şi o-ntâmplare
Un lut de sine însuşi frământat ,
Ci ea, O Fiinţă Creatoare,
O-nţelepciune fără de hotare
Există Dumnezeu, există Dumnezeu cu adevărat.

Nu, nu suntem jivine-ntunecate
Gonite de un bici ne-nduplecat,
Ci noi avem un duh şi-o libertate,
Şi-o inimă ce pentru ceruri bate,
Există Dumnezeu, există Dumnezeu cu adevărat.

N-ar fi simţit în veci de veci ţărâna ,
Surâsul unui crin imaculat
De n-ar fi întins atunci Stăpânul mâna
Să umple în noi de simţământ fântâna
Există Dumnezeu, există Dumnezeu cu adevărat.

Nu-i viaţa noastră veşnic însorită
Nu este totdeauna un palat
Dar o trăim căci merită trăită
Şi dincolo de lumea asta mărginită
Există Dumnezeu, există Dumnezeu cu adevărat.

Avem cu noi Scriptura ca dovadă,
Avem minuni şi semne-ndestulat
Şi cine vrea pe Dumnezeu să-L vadă
Să stea în faţa Lui pe baricadă
Există Dumnezeu, există Dumnezeu, ce minunat.

Nu, nu suntem neant, ce fericire,
Supremul adevăr s-a revelat
Hristos e-n noi lumină şi iubire
Iar moartea e un zbor spre nemurire
Există Dumnezeu, există Dumnezeu cu-adevărat.




