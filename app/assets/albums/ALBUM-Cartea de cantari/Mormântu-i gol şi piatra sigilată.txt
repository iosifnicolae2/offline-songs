Mormântu-i gol şi piatra sigilată
S-a prăvălit când El S-a ridicat.
Isus e viu, El viu li se arată
Isus e viu, din morţi a înviat.

Maria plânge, e disperată
"Domnule, spune unde L-ai pus?"
Plânsul Mariei se-opreşte-ndată
Căci grădinarul era Isus.

Plânsul Mariei se-opreşte-ndată
Auzind vocea sfântului Miel
Faţa lui Isus ea o priveşte
Recunoscându-L că este El.

Pe când stăteau cu uşa încuiată
Toţi ucenicii s-au înspăimântat
Isus e viu, El viu li se arată.
Isus e viu, din morţi a înviat.




