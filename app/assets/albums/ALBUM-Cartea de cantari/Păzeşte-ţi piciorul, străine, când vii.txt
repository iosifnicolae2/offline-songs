Păzeşte-ţi piciorul, străine, când vii
Ȋn Cortul întâlnirii!
Aici este Casa Dumnezeului viu,
Cetatea nemuririi.

Aici este poarta cerurilor,
E calea ce duce în sus;
Aici este Regele Regilor,
Aicea domneşte Isus.

Aici vin acei cu dureri şi necaz,
Aici vine cel care plânge,
Aici vin acei cu lacrimi pe obraz,
Cei spălaţi în sfântul sânge.

Aici vin copiii săraci şi orfani,
Aici vin părinţi cu durere,
Aici vin bătrâni necăjiţi şi sărmani,
Să simtă-n Isus mângâiere.

Aici e puterea ce mişcă chiar munţi,
Puterea de la Rusalii;
Biserica celor întâi născuţi
Cântându-i osanale.

Aici vin bolnavi şi acei disperaţi,
Vin cei ce doresc vindecare,
Vin cei chinuiţi de demoni necuraţi,
Aici e-o scăldătoare.





