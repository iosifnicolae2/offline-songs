E plin de miraje pamantul,
De patimi ce-atrag in noroi;
Muscam din pacat tot mai lacom,
Si tot mai flamanzi si mai goi.

Cor:
Dar sus la Golgota, pe cruce,
Cu pieptul de-o lance strapuns,
La tainica vremii rascruce,
Ne-asteapta, cu lacrimi, Isus.

In ritm de stridente orchestre,
Perechile lumii petrec;
Crezandu-se domni peste clipa,
Alaturi cu clipele trec.

Alearga masini pe artere,
Rachete zvacnesc printre nori;
Tresare Selena-n cratere,
Saturn e cuprins de fiori.

Tu, rege al vremurilor noastre...
Tu, om, ce strabati prin stihii...
Tu stii sa te-nalti printre astre..
Dar taina suprema n-o stii!...

Cor: Tu nu stii ca, sus pe Golgota,
Cu pieptul de-o lance strapuns,
Sub norii ce-ntuneca bolta
Ne-asteapta, cu lacrimi, Isus!...




