Pentru adevăr, Isuse,
De aș fi lovit,
Chiar de frați și de prieteni,
Rămân liniștit.
/: Pentru-a Ta credință sfântă
Una pe pământ
Nu voi asculta de oameni,
Ci de-al Tău Cuvânt. :/

Pentru calea Ta cea dreaptă,
Alungat de-aș fi,
Mai statornic lângă Ține
Mă voi alipi.
/: Pentru voia Ta curată,
Prigonit de-aș fi,
Vreau, în fața Ta, de-a pururi
Neclintit a fi. :/

Mai plăcută-i ascultarea
De-al Tău sfânt Cuvânt
Decât mii de jertfe-aduse
Astăzi pe pământ.
/: Vreau s-ascult, cu-ntregul suflet,
Vreau s-ascult mereu
Adevărul Cărții Tale,
Doamne, Domnul meu. :/

Pentru adevăr, de-aș pierde
Tot ce am mai drag,
De-aș rămâne fără nimeni,
Străin și pribeag,
/: Mi-e de-ajuns să-mi știu, Isuse,
Viață-n mâna Ta...
Adevărul și iubirea-Ți
Mă vor mângâia. :/

Pentru mine, Tu ești totul:
Adevăr și har!
Viața mi-o jertfesc, întreagă,
Pe-al Tău sfânt altar.
/: Și cu inimă sfințită
Vreau să-nalt mereu
Adevărul pretutindeni:
El e Dumnezeu! :/




