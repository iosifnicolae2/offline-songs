Chemaţi prin cântări bucuria
Chemaţi-o cu voi când lucraţi
Căci Tatăl vă dă împărăţia
Ca-n ea voi să vă bucuraţi.

/: Chemaţi bucuria să vină
Ea-ntrece comori şi averi
Aşa-i bucuria divină
Te umple de sfinte puteri. :/

2. Trezeşte-te azi tu ţărână
Şi-n suflet şi-n duh vă treziţi
Şi harfă şi tu alăută
Cu toate-ntr-un glas vă uniţi.

/: Căci Tatăl găseşte plăcerea
În Fiul ce-i vesel oricând
Ce greul şi multa durere
Pe umeri le duce cântând. :/

3. Lăsaţi bucuria divină
Să joace pe feţe şi-n duh
Cu ea veţi putea voi străbate
Pustiul cu al lui zăduf.

/: Amarul şi îngrijorarea
Fugi-vor de parcă n-au fost
Cântarea va pune pe fugă
Întreg iadul cel zgomotos. :/

4. Mereu bucuraţi-vă-n toate
Că-n toate afla-ve-ţi cântări
Şi-n ale lor aripi vă poarte
Spre tot mai seninele zări.

/: Din ceruri pornită-i cântarea
Şi-n ceruri se va-ntoarce iar
Păstraţi-vă curată cărarea
Ce duce spre marele har. :/



