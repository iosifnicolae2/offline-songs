Nu eşti învins cât timp credinţa
Nu ţi-ai schimbat şi nu ţi-ai stins
: / Credinţa iarăşi te ridică
Poţi fi căzut, da nu învins. / :

Nu eşti înfrânt cât ai nădejde
Şi ţelul ei rămâne sfânt
: / Nădejdea iarăşi te-ntăreşte
Poţi fi trântit, dar nu înfrânt. / :

Nu eşti zdrobit cât ai iubire
Curată şi de neclintit
: / Iubirea iarăşi te înalţă
Poţi fi călcat, dar nu zdrobit. / :

Nu eşti departe până duhul
Şi rugăciunea nu ţi-s reci
: / Prin ele eşti mereu aproape
Dar fără ele, dus pe veci. / :

Nu rătăceşti cât timp ţi-e gândul
Şi inima la ce-ai primit
: / Când inima ţi-e-n altă parte
Chiar stând cu-ai tăi eşti rătăcit. / :

Nu mori când inima-ncetează
Ci când de cer ai ochii rupţi
: / Când nu mai arzi şi nu mai sângeri
Când nu mai plângi şi nu mai lupţi, / :

Biruitori, eroi şi vrednici
Sunt numai cei ce neclintit
: / Duc legământul pân-la moarte
Şi luptă până la sfârşit. / :




