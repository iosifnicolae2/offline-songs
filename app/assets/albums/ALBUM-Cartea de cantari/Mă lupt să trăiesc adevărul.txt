Mă lupt să trăiesc adevărul,
Pe calea sfântă tot mai mult, mai mult,
Şi tot mai limpede mi-e starea
Cu cât mai mult în ea pătrund,
Cuvântul Sfânt îmi dă credinţa
Şi-mi urcă sufletul în sus.
/:Cu orice pas spre cer mă duce
Tot mai aproape de Isus:/

În drumul meu suspin adesea
Şi-n gândul meu mă-ntreb mereu, mereu,
O, Doamne când va fi sfârşitul,
Când am să-l văd pe Dumnezeu,
Sunt săturat de tot ce lumea
Aicea jos mi-a oferit.
/:Vreau mai degrabă sus la Tine
În cerul sfânt să fiu:/

Nu mă lăsa nicicând vreodată
Să murmur înaintea Ta.
Şi mă sfinţeşte pe a Ta cale
Să văd împărăţia Ta.
Eu simt că focul încercării
Să mă doboare mult ar vrea
/:Dar tu eşti Domnul îndurării
Şi nu mă laşi când lupta-i grea:/

   - Florin Pal -



