De dragoste si milă are
Nevoie orişice flămând,
Acela care nu iubeşte
Nu-i frate-adevărat nicicând.

De dragoste si milă are
Nevoie-un om oricine-ar fi,
Nu poti fi buni părinţi vre-odată,
Aceia ce nu pot iubi.

De dragoste si milă are,
Nevoie tot ce-i viitor,
De nu poti să iubeşti puternic
Să nu te faci invăţător.

De dragoste si milă are
Nevoie orice duh sărac,
Acei ce nu pot sa iubească
Păstori să nu se faca-n veac.

De dragoste si milă are
Nevoie orice păcătos,
Cei ce nu pot să se jertfească
Să nu vorbeasca de Hristos.

 - Traian Dorz -


