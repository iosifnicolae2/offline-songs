Când bate vântul cu putere
Şi drumul e primejdios
Să nu te-ntorci ’napoi cu barca
Că-ţi vine-n ajutor Hristos.

Cor: Veni-va Domnul cu putere
Şi îţi va da El ajutor,
Te va conduce înspre portul
Unde debarcă-al Său popor.

2.Când valurile mari şi grele
Se vor izbi de barca ta,
Să ai atunci acea credinţă
Pe care Pavel o avea.

3.O, nu uita iubite frate
Că Domnul e de partea ta,
El te aşteaptă cu răbdare
S-ajungi în port cu barca ta.


