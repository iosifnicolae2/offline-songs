Prin chinuri şi necazuri grele
E drumul nostru către stele.
E drumul înspre veşnicie,
Prin necaz,prin bucurie,
/:Spre Cereasca-Mpărăţie.:/

R: Necaz şi bucurii
Mereu vom întâlni,
Pe drumul îngust şi greu,
Spre cer,spre Dumnezeu.
Dar nu descurajaţi
Nicicând surori şi fraţi.
Oricât ar fi de greu,
Cu noi e Dumnezeu.

Prin chinuri şi amărăciune
E calea înspre cele bune.
E calea înspre izbăvire
Unde-i numai fericire,
/:Lângă Domnul în mărire:/

Prin chinuri şi prin mari talazuri,
E calea noastră prin necazuri.
Dar la sfârşit şi la apus
Ne-aşteaptă răsplătirea sus,
/:Căci ne va-ncununa Isus:/

Prin suferinţe şi prin valuri,
Noi vom ajunge sus la maluri.
La ţărmul binecuvântat
Unde Isus i-a aşteptat
/:Pe toţi acei care-au luptat:/

Prin chinuri şi prin încercare,
E calea noastră spre salvare.
De-aceea rabdă,nu cârti,
Căci răsplătire vei primi
/:Acolo sus în veşnicii:/

 - Dionisie Giuchici -





