Te-am găsit în flori și-n stele
Și-n a cerului înalt
Și în tril de păsărele
Dar și-n stânca de bazalt
/:Te-am găsit în stropi de rouă
Și-n culori de curcubeu
Și-n măreața auroră
Te-am aflat sfânt Dumnezeu:/

Te-am găsit în adânc de ape
Dar și-n susur de izvor
Ești departe, ești aproape
Și-n amurg dar și în zori
/:Te-am găsit în lacrimi calde,
În necazuri și dureri
Și în dorul care arde
Dar și în dulci mângâieri:/

Te-am găsit în fir de nufăr
Și în murmurul din crâng
Suferind cu cei ce sufăr
Și plângând cu cei ce plâng
/:Te-am găsit la ceas de jale
Suspinând îndurerat
Dar și-n cor de osanale
Lăudat, glorificat:/

Te-am găsit la scăldătoare
La intrarea în pridvor
Cu balsam de vindecare
Legând rana tuturor

Te-am găsit dulce Isuse
La păstori și la plugari
Te-am găsit întins pe cruce
Atârnat între tâlhari
Te-am găsit dulce isuse
Căci cu dor te-am căutat
Multumesc că ești cu mine
Ești părinte-adevărat




