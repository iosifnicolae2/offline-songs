Cu Isus în lumea asta,
Voi merge eu mereu
Înainte-i ţara mea,
Înainte-i Dumnezeu
Deşi calea e îngustă
Şi-i plină de-ncercări
Cu Isus ajunge-voi în veşnicii.

Isus, Isus este Domn
În tara bucuriilor
Este jertfa ce ne poartă
Spre limanul mult dorit.
Isus, Isus este Domn
In tara bucuriilor
Crede-n El şi-n veci tu fi-vei fericit

 Când durerea te doboară
 Amice nu uita
 Înainte-i ţara ta, înainte-i Dumnezeu
 Atunci ochii ţi-i ridică
 Şi cere mila Sa
 Şi prin harul Său, El te va ajuta.

 Niciodata pe-a ta cale
 Să nu te uiţi-napoi,
 Înainte-i ţara ta, înainte-i Dumnezeu.
 Vrednică vei fi acolo,
 La drepta Lui vei sta
 O mireasa când vei fi în ţara Sa.


