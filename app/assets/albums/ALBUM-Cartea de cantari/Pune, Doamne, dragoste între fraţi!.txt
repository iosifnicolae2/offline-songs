Pune, Doamne, dragoste între fraţi!
Să fim toţi ca o brăţară
Care mâna Îţi înconjoară,
Ca un brâu de piatră rară,
Ca veşmântul Tău de in.
Să nu poată a ne desparte
Nici prăpastie, nici moarte,
Şi cum scrie în Sfânta Carte,
Să fim una pe deplin,
Ca veşmântul Tău de in.
Pune, Doamne, dragoste între fraţi!
Când ne strângem la închinare,
Cât am fi de mulţi sub soare,
Fă-ne, Doamne, cu îndurare
O colibă, şi nu trei!
Nimeni să nu spună acolo:
„Sunt cu Pavel! Sunt cu Apolo!”
Şi să fim de acum încolo
Ca un stol de porumbei,
Să Te bucuri Tu de ei.
Pune, Doamne, dragoste între fraţi!
Fă-ne Tu o harfă vie,
Ce sub mâna Ta mlădie,
Să înălţăm o melodie,
Una, cât am fi de mulţi!
Trupul Tău, ce azi, în lume
Cei ce Îl frâng în Sfântul Nume,
Strânge-ne într-un duh anume,
Gata pentru a fi luaţi!
Pune, Doamne, dragoste între fraţi!







