Să nu mă rog pentru scăpare
Isuse în fața celui rău
Ci pentru sfânt curaj să apăr
Lumina și-adevarul Tău
Să nu privesc către începutul
De norii amenințării plin
/:Ci pururi să privesc sfârșitul
Promis de-al Tău Cuvânt divin.:/

2.Chiar de-aș rămâne doar eu singur
Să indrăznesc cum am fi mii
Mărturisind statornicia
Unei cerești credincioșii
Chiar dacă ar fi vrăjmasii sute
Să-i văd în fața Ta nimic
/:Ca adevarul niciodată
Nici să-l trădez, nici să-l dezic.:/

3.Cutremură-mi și rugăciunea
Și locul unde atunci voi sta
Să fiu încredințat în totul
De harul și prezența Ta
/:Cu pacea încrederii depline
Privind în ochi vrăjmașii mei
Să văd cum Tu acel din mine
L-ai biruit pe-acel din ei :/




