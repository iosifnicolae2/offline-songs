Cântați popoare, neâncetat,
 Un imn de sărbătoare!
 Cântați Celui ce-i Adorat,
 Domnului nostru mare!

 Cântați Celui ce ne-a salvat,
 Celui ce-i veșnic Împărat,
 Celui ce ne-a răscumpărat
 De moarte și pierzare.

 El locuiește Sus, în Cer,
 Acolo-n slăvi sublime,
 Dar e și-aici, la cei ce-L cer
 Și azi, ca și-n vechime.

 El a 'naltat pe Daniel,
 Și l-a condus pe Israel,
 Toți câți s-au încrezut în El,
 N-au fost dați de rușine.

 Tu, Cel ce stai pe heruvimi,
 Înconjurat de glorii,
 Cu fața albă ca de crini,
 Și-Ți cântă mii de coruri,

 Îți cântă, azi, ai tăi copii
 Atâtea sfinte melodii,
 Tu, Cel ce-ai fost, ești și vei fi
 Domn pe Pământ și-n Ceruri.

 Lângă acei ce Te slăvesc,
 M-apropii și eu, Tată,
 Și-Ți cânt cu-ntregul Univers,
 Din inimă curată.

 Iar dacă nu voi mai putea
 Și buzele îmi vor tăcea,
 Doar suspinând, Te-oi lăuda,
 O, Doamne, pan' la moarte!


