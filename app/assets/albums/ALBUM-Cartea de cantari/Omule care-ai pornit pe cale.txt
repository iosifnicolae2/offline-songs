Omule care-ai pornit pe cale
Pe care sfinţii s-au dus
Desluşeşte-ţi aţipirea
Ce-n biserici a pătruns.
/: Și scoală-te acuma
Din forme şi păcat
Umplându-ţi iarăşi vasul
Cu untdelemn curat :/

Omule pecetluit cu Duhul
Dat ca şi mărgăritar
Unge-ţi ochii cu alifie
Și balsam vindecător.
Nu te-nşela în viaţă
Crezând că eşti salvat
De nu trăieşti sfinţenia
Tu vei fi lepădat.

Omule aceasta este vremea
Când mulţi nu mai stau la post
Și-s cernu-ţi prin sita sfântă
Rămânând doar bobul copt.
Și de poţi înţelege
Mesajul ce ţi-e dat
Aruncăte-nspre ceruri
Cu sufletul curat
Căci nu-i nimic în lume
Să-ţi fie de folos
În ziua veşniciei
Când va veni Hristos.




