Isuse dintre toţi te-aleg mereu
În orice zi şi-n orice clipă
Căci Tu eşti viaţa sufletului meu
Şi harul care mă ridică.

//: Te-aleg mereu, ://
Isus , Mântuitorul meu,
//: Te-aleg mereu, ://

Isuse aleg deplin cărarea ta
Din miile de căi din lume,
Şi vreau să merg pe ea cât m-ar costa
Dă-mi Duhul Tău să mă îndrume.

Isuse aleg Cuvântul Tău cel sfânt
Căci numai el e adevărul
Ce-mi dă lumină plină pe pământ
Şi-avânt să pot ajunge-n ceruri.

Isuse aleg iubirea Ta de jar
Din tot ce lumea îmi îmbie
Ca să-mi aprind al inimii altar
Să ard acum şi-n veşnicie.




