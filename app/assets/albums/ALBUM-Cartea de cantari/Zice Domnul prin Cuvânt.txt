Zice Domnul prin Cuvânt
 Poporului de pe pământ:
 /: Pregătiţi-vă de acum,
 Să păşiţi pe-al vieţii drum,
 În lume-aceasta. :/

 Haideţi fraţi şi voi acum,
 Să staţi treji pe-al vieţii drum.
 /: Şi să ne purtăm aşa
 Cum ne-nvaţă Biblia
 Pe cale-aceasta. :/

 Dacă-aşa ne vom purta
 Cum ne învaţă Biblia
 /: Cei din lume vor vedea
 Şi-or începe-a ne urma.
 Pe cale-aceasta. :/

        Dumnezeu ne-a învăţat,
 La popor a arătat,
 /: Cum să-şi poarte haina sa,
 Ca s-ajungă-n cer cu ea
 Din lume-aceasta. :/

 Însă ei n-au ascultat
 Şi hainele şi-au pătat,
 /: Făr’ a se gândi aşa
 C-aici jos vor rămânea,
 În lume-aceasta. :/

 Dar să ne trezim şi noi,
 Căci va veni o zi de-apoi.
 /: Şi dacă ne-om pregăti
 La ceruri ne va răpi
 Din lume-aceasta. :/

 Şi ce bine va mai fi
 Când cu Domnul ne-om întâlni.
 /: Căci atunci noi vom uita
 C-am fost pe pământ cândva
 În lume-aceasta. :/




