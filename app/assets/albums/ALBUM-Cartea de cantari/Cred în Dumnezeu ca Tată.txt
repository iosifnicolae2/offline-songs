Cred în Dumnezeu ca Tată
În Isus Hristos ca Fiu
Cred în Duhul Sfânt că este
Cred Cuvântul că e viu
Cred că mai este iertare
Pentru tot ce-am făcut rău
De aceea alerg la tronul Tău.
Cred că Isus a fost jertfă
Pe un lemn crucificat
Şi-n mormânt lângă Golgota
Trupul I-a fost îngropat
Cred că a-nviat precum a zis
Si viu s-a arătat
De aceea la El am alergat.

Am luat hotărârea
Înapoi nu voi da
Cu privirea doar la cruce
Lumea-n spate-o voi lăsa
Nu-mi va fi deloc ruşine
Să afirm că sunt creştin
Voi sluji mereu prin harul Său divin.

Cred Cuvântul care spune
Trebuie să te naşti din nou
Viaţa veche e spălată
Şi totul s-a făcut nou
Cred că dragostea lui Dumnezeu
Te va descoperi
De aceea şi mai mult îi voi sluji.

Cred că este-un bine şi un rău
Trăieşti şi apoi mori
Cred că Biblia este harta
Spre a cerului comori
Cred că nu sunt singur în Hristos
Pe mulţi El ne-a salvat
De aceea credinţă i-am jurat.

Am luat hotărârea
Înapoi nu vom da
Cu privirea doar la cruce
Lumea-n spate-o vom lăsa
Nu ne va fi ruşine să spunem: “Suntem creştini!”
Vom sluji mereu prin harul Său divin.


