M-aplec adânc în rugăciune,
Părinte sfânt să-Ţi mulţumesc
Căci doar aşa eu pot a-Ţi spune:
"O, Domnul meu, cât Te iubesc!"

Doamne, în bunătatea-Ţi mare
Ai iertat vina păcatului meu,
Vreau să spun acum la fiecare
Cât de bun eşti, Dumnezeu.

M-aplec adânc în rugăciune
Să-Ţi mulţumesc de-atâta har,
Să laud cu-a inimii strune
Isuse, jertfa-Ţi din Calvar.

În viaţa mea e sărbătoare,
Şi-s doar cântări neîncetat,
Tu mi-ai adus eliberare
Şi pentru veci m-ai vindecat.

Domneşte Doamne, pe vecie
În templul Tău, prin Duhul Sfânt,
Până în sus, în veşnicie
Mă vei chema de pe pământ.

 - Puiu Chibici -





