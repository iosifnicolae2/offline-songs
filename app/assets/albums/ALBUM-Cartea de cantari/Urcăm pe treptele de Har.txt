Urcăm pe treptele de Har,
Cu Isus, cu Isus;
Suind pe-al Cerului hotar,
Zi de zi, ceas de ceas, tot mai Sus.
 /: Isus ’nainte, noi după El,
    În urmă lumea lăsăm.
    Prin Duhul Sfânt, noi cuprinşi de zel,
    Cu Domnul să-naintăm. :/

Urcăm prin flăcări şi prin foc
Cu Isus, cu Isus;
Nu ne oprim nicicând în loc
Ne avântăm tot mereu spre Isus.
 /: Căci viaţa Domnul ne-a dăruit
    Şi pacea ne-a dat-o El;
    Prin jertfa Sfântă, ne-a mântuit
    Isus, Emanuel. :/

Urcând mereu, neobosiţi
Cu Isus, cu Isus,
Cu El vom fi nebiruiţi,
Când vom fi în Cer cu Isus.
 /: Când lupta-i mare pe drumul greu,
    Genunchii-n rugă noi îi plecăm;
    Prin Harul veşnic, primim mereu,
    Puteri noi să-naintăm. :/

Căci Harul care ne-a fost dat
Prin Isus, prin Isus,
Ridică lumea din păcat
Şi ne-avântă mereu tot mai sus.
 /: Isus, prin moartea de la Calvar
    Prin suferinţa cea grea,
    Aduce lumii cerescul Har
    Şi dă iubirea Sa. :/

Când Harul aduce şi suferinţi
Cu Isus, cu Isus,
Ele înseamnă doar biruinţi,
Ce ne urcă, mereu, tot mai sus.
 /: Când suferinţa se va sfârşi
    Cu vechiul lumii suspin,
    Doar Harul mare va dăinui
    În veci de veci Amin.

