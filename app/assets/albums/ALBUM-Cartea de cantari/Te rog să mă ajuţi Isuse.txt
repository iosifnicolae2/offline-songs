Te rog să mă ajuţi Isuse
Adesea cad sub crucea grea.
Că vreau s-o port aşa cum este
Şi nu doresc să tai din ea.

Când voi cânta de bucurie
Acum şi-n veacul care vine!
Eu ştiu că prin a Ta iubire
Eu voi intra în veşnicie!

Eu ştiu că numai din iubire
Ţi-ai dat viaţa pentru mine
Să mă salvezi din grea robie
Şi să trăiesc pentru vecie!

Te rog să mă asculţi Isuse
Când vreau să-Ţi spun cât Te iubesc!
Cu viaţa mea mă-nchin o, Doamne!
Şi vreau mereu să Te slujesc!

Inima mea Ţi-o dau azi Ţie
Că Ţi-ai dat viaţa pentru mine,
Să pot intra în veşnicie
Şi să trăiesc pe veci cu Tine!




