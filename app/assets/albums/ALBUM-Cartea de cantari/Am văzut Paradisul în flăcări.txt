Am văzut Paradisul în flăcări,
Cum ardeau stelele de rubin
Fâlfâind a iubirilor flăcări
Sus pe-oceanul cel cristalin.
Iar iubirea cea sfântă şi vie
Ce reflectă întregul sublim,
Cu a ei lumină străvezie
Se revarsă din harul divin.

/:Paradisul e-o grădină,
Grădinaru-i Dumnezeu,
Paradisul din lumină
E Ierusalimul nou,
Paradis, o, Paradis
Te-am văzut odată-n vis
Paradis, o, Paradis
Tu nu poţi să fii descris.:/

Nu ştiu oare e vis, realitate
Sau e umbră a Duhului Sfânt
Dar pe-a lui zid e scris “libertate”
Chiar cu slovele Duhului Sfânt,
Cine intră aici nu mai moare
Stând la umbra palmierilor
Era scris pe-a zidului splendoare
Sus la porţile din veşnicii.

Şi-am văzut o mulţime de îngeri
Cum zburau ei sus la înălţimi,
Ei aveau nişte aripi de fulger,
Numele lor era serafimi.
Dumnezeu, Domnul însuşi tronează
Ca stabil creator şi-mpărat,
Îmbrăcat în lumină şi slavă,
Dumnezeul nostru prea înalt.




