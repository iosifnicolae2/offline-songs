Când Domnul va veni, ca la potop va fi,
Oamenii mereu se vor trudi,
De cele pământeşti se vor îngrijora
Până când sfârşitul va veni.
/:Vor sădi şi vor zidi până Domnul va veni
Şi, oricât i-ai tot chema, tot nepăsători vor sta.:/

2. Când Domnul va veni, ca la potop va fi,
Omenirea se va îngrozi
Căci va ploua cu foc şi-i va topi pe loc
Pe aceia care au hulit.
/:Dumnezeu a revărsat apă vie strop cu strop,
Şi pe ei, El i-a chemat ca pe cei de la potop.:/

3. Când Domnul va veni, ca la potop va fi,
Partea mare va rămâne jos
Că nu s-au pocăit şi nu s-au pregătit
Să-L aştepte pe Isus Hristos.
/:În corabie va sta neamul cel neprihănit
Care-n taină aştepta pe Isus cel răstignit.:/

4. Când Domnul va veni, ca la potop va fi,
Spune-mi, tu eşti pregătit acum
Să intri în vapor, în minunatul nor
Cu Isus şi cu al Său popor?
/:Ziua aceea va veni când ai Lui răscumpăraţi
Către ceruri vor pluti pe aripi de vânt purtaţi.:/


