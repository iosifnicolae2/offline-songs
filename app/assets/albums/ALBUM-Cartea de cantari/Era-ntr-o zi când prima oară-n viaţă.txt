Era-ntr-o zi când prima oară-n viaţă
Spre Domnul Isus paşii mă purtau
/: Şi ca să scap de neagra nopţii ceaţă
M-am dus cu fraţii-n rugăciuni să stau.:/

Cor:
/: Doamne unde eşti,
Iartă-mă de vrei
Şi vino să mă iei :/
/: Doamne, vino, Doamne
Să vezi ce-a mai rămas. :/

2.Cu ochi închişi, cu mâini încătuşate
Eram în clipa când Tu m-ai ales
/: Ca să mă speli Isuse de păcate
Prin harul sfânt Tu vina mea ai şters.:/

3.La Golgota pe culmea-ndurerată
Acolo şi pe mine Tu m-ai dus
/: Mi-ai arătat că vina mi-ai spălat-o
Prin sângele care pe lemn a curs. :/

4.Căci harul sfânt şi-a dragostei iubire
Prin rugăciune Doamne mi-ai adus
/: Ca să-nţeleg că nu-i nimic pe lume
Mai mult ca rugăciunea spre Isus.:/

5.Când omenirea ura şi-o aruncă
Prin vorbe rele de nesuportat
/: Tu dă-mi atunci iubire mai adâncă
Şi-un suflet cât mai scump şi mai curat.:/



