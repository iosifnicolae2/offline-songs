Toate darurile de-aş avea
Să vorbesc în limbi chiar munţi să mut
Şi averea să o-mpart aş vrea
Fără dragoste, nimic nu sunt.

Cor:
/: Urmăriţi să aveţi dragoste
Toate pier, în veci rămâne ea
Urmăriţi să aveţi dragoste
Fără ea nu primiţi cununa. :/

Răbdătoare dragostea este
Bunătate revarsă din plin
Crede şi acoperă toate
Îţi aduce-n viaţă doar alin.

Mai rămân doar trei sunt acestea:
Credinţa, nădejdea, dragostea
Dar mai mare întotdeauna
Este şi rămâne dragostea.




