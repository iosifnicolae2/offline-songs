Gadareni suntem Isuse
Plini de patimi și nevoi
/:Suntem inimi nesupuse
Te-am gonit ades isuse
Nu te duce de la noi, nu te duce de la noi:/

Plini suntem de fapte rele
Şi-a păcatului noroi
/:Gemem sub păcate grele
Nu ne părăsi în ele
Nu te duce de la noi, nu te duce de la noi:/

Nu te duce de la noi
Suntem orbi, flămânzi și goi
/:Ia-ne tot ce-avem mai bine
Toate n-au un preț cât tine
Nu te duce de la noi, nu te duce de la noi:/

N-asculta pe-aceia care
Şi-azi te-alungă înapoi
/:Arde-un dor de vindecare
Plâng atâtea răni amare
Nu te duce de la noi, nu te duce de la noi:/

Mii de inimi chinuite
Varsă lacrime șuvoi
/:Cer cuvintele-ți iubite
Nu le părăsi zdrobite
Nu te duce de la noi, nu te duce de la noi:/



