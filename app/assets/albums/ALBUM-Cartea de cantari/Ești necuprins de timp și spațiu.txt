Ești necuprins de timp și spațiu,
De-orice gândire mai presus
Ești pretutindenea în toate
Şi totuși cât de nepătruns
Deasupra tuturor o Doamne,
Cu măreție strălucești
Cu-nțelepciunea-Ți fără margini,
În orice clipă mă uimești.

/:Din veșnicie ești același, Iehova e numele Tău
Splendori cerești Te înconjoară,
Din veșnicie-n veșnicie ești mereu
Iehova Dumnezeu:/

Ești Dumnezeu din veșnicie, izvorul tainice-i lumini
În cer Ți-e tronul de domnie, înconjurat de heruvimi
Ești Tatăl nostru bun și mare, ce ne dai pâine zi de zi
Și adunarea-n sărbătoare Îți cântă sfinte melodii.

În fața măreției Tale, se-nchină orice muritor
Ți se înalță osanale, Atotputernic Creator
În toate voia Ta să fie, sfințească-se Numele Tău
Vie a Ta împărăție Preasfânt și mare Dumnezeu!
                - Puiu Chibici -


