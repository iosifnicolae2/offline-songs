O, scump cămin, în care toţi pe Tine
Te preamăresc mereu, Isus Cristos!
Şi unde din mulţimea care vine,
Tu eşti cel mai iubit şi preţios.
Acolo orice suflet Te doreşte,
Şi orice ochi spre Tine-i îndreptat,
Şi voia Ta oricine-a şti doreşte,
Fiind de-al Tău Cuvânt mişcat.

O, scump cămin, în care soţ, soţie.
Numai de Duhul Tău se simt mânaţi!
În Tine aceeaşi temelie,
De-un singur gând, de-un singur dor purtaţi.
Nedespărţiţi, c-o dragoste sporită,
Ei sunt supuşi, Te-ascultă amândoi,
De-i zi frumoasă, ori de-i mohorâtă,
De-s vremuri bune, ori de sunt nevoi.

O, scump cămin, în care copilaşii
C-un singur glas Te cântă, Te slăvesc!
Şi pruncii mici ce-abia pot face paşii,
Numele-Ţi sfânt L-îngână şi-L iubesc.
Ferice’n jurul Tău ei se adună,
Ascultă graiul Tău Dumnezeiesc,
De rai, de cer se bucură’mpreună,
Simţind iubirea Ta, ei Te doresc.

O, scump cămin, în care Tu, Părinte,
Domneşti în orice timp şi’n orice ceas,
Şi unde Tu reverşi din locuri sfinte
Balsam şi mângâiere în necaz.
Ferice când pe toţi conduci în pace,
Pe-acest pământ, dându-le ajutor,
Şi căror harul Tău un loc le face
În sfânt locaşul Tău nepieritor.





