Fraţilor credinţa noastră s-o păzim!
De pe drumul crucii să nu rătăcim,
De pe calea sfântă să nu dăm ’napoi
Facă Domnul ce-o vrea să facă cu noi...

Suntem gata ca să ne jertfim!
Pentru Domnul chiar să şi murim!
/: A noastră cetate nu-i de pe pământ
Este sus în ceruri, e la Tatăl sfânt. :/

2.Nu ne este frică de nici un duşman
Mergem cu-ndrăzneală înspre Canaan.
Şi-n credinţa noastră sta-vom neclintiţi
Cu Avram şi Iacov ai noştri părinţi.

3.Dacă ne-ar închide ca pe Daniel
Ne va scăpa Domnul sfânt, Emanuel.
Chiar în strâmtorare El va fi cu noi
Ne face scăpare din orice nevoi.


 -Nicolae Moldoveanu -




