O, Duhule Preasfânt, nu vrem să Te-ntristăm,
Nu vrem lucrarea Ta în noi s-o-mpiedicăm!
Ci-nvață-ne deplin să ne rugăm senin
Părintelui Divin, când valuri trec și vin!

2.O Duhule Preasfânt din cer ai fost trimis
Ca să ne fii mereu îndemn spre Dumnezeu!
Să ascultăm oricând în faptă, grai și gând,
Și voia Lui făcând, să-L lăudăm cântând!

3.O Duhule Preasfânt, din albul păcii prag
Strigăm cu Tine-acum: "O, vino, Mire drag!"
Să fim pe veșnicii în cerul celor vii,
Cuprinși în melodii cu îngerii mii și mii!





