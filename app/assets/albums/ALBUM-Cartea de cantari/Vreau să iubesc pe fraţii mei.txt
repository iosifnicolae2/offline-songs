Vreau să iubesc pe fraţii mei
Cu tot ce am în piept mai sfânt
Vreau să doresc tot cerunn ei,
Dar să-i iubesc, dar să-i iubesc,
Aşa cum sunt, aşa cum sunt.


    Vreau să iubesc pe fraţii mei
    Cu care veşnic în lumină voi fi dus
    Văzându-L pe Isus în ei,
    Să-L simt cu-adevărat în mine pe Isus.

Vreau deopotrivă să adun
Şi rodu-ntreg şi spicul frânt
Căci şi Isus mă vrea mai bun,
Dar mă iubeşte, mă iubeşte,
Aşa cum sunt, aşa cum sunt.

Când fraţii mei au răni ce dor,
Să-mi fie braţul mai sfios,
Să nu apăs în rana lor
Căci nu eu vindec, nu eu vindec
Ci Cristos, Isus Cristos.

Noi prin Isus am fost iertaţi
Ca să iertăm şi noi oricui,
Dar dacă nu iubim pe fraţi
N-avem în noi, n-avem în noi
Iertarea Lui, iertarea Lui.

versuri - Costache Ioanid - muzica   - Nicolae Moldoveanu -




