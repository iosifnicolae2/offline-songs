O Doamne fă să vie
A Ta Împărăţie
Şi voia Ta să fie
De-acum pe-acest pământ
Ne iarta Tu de toate
De orice păcate
Şi dă-ne libertate
Prin Duhul Tău cel Sfant

Precum în cer şi pe pământ
Aş vrea o Doamne Tată Sfânt
Ca să se facă voia Ta
Să nu mai fie lumea rea
Să fie numai oameni buni
Să fie numai rugăciuni
Să fie dragoste-n cuvânt
Precum în cer şi pe pământ

Căci voia Ta o Tată
Aş vrea în lumea toată
Să fie arătată
Şi toţi s-o împlineasca
Să nu mai fie ura
În lume şi-n natură
Şi toţi după scriptură
De-acuma să trăim

O Doamne fă să crească
Iubirea Ta cerească
Pe toţi să ne sfinţească
Căci Doamne Tu eşti Sfânt
În numele Tău mare
Să aibă fiecare
Şi pâine de mâncare
Şi hrană din Cuvânt

Când lumea ne invită
Pe calea ratacită
Ne scapă de ispită
Şi dă-ne harul Tău
Ca a Ta e Împărăţia
Şi slava veşnicia
O dă-ne bucuria
Căci Tu eşti Dumnezeu

Să nu ne biruiască
Dorinţa cea lumească
Iubirea Ta cerească
Revars-o între noi
Precum în ceruri sfinte
Am vrea şi noi părinte
Ca să-ţi aduci aminte
O Doamne şi de noi

Ajuta-mă o Tata
Ca viaţa noastră toată
Să fie nepătată
Doar Ţie să-ţi slujim
O iartă-ne greşeala
Păcatul îndoiala
Şi vindecă-ne boala
De care suferim.





