Roua binecuvantării cu belsug de roade sfinte,
Peste voi sa şi-o reverse Preaputernicul Părinte!

Să vă-nsotească iubirea ce v-a legat
Prin ea, trăiţi fericirea cu-adevarat.

Proaspătă şi întărită să vă fie-oricând credinţa
De vin vânturi şi talazuri, ea v-aduce biruinţa.

In unirea voastră sfântă izvorâtă din iubire
S-aveţi nuntă minunată cu belşug de fericire!

Odihniţi-vă pe braţul dragostei şi milei Sale
Si nimic n-o să vă-nfrângă viaţa, pe-a Lui sfântă cale.

Veţi trăi, şi azi si mâine, in iubirea cea curată,
Nezărind a ei sfârşire niciodată... niciodată.

Nu priviţi la voi întruna ochii vostri să vă fie
Spre Acel ce poate totul, spre Isus ce-adânc vă ştie.





