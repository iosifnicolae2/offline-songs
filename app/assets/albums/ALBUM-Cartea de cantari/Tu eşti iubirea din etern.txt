Tu eşti iubirea din etern,
Tu, viitorul ce-mi aştern,
[:Tu ceru-mi pregăteşti,
Tu’n lume mă’nsoţeşti,
Tu, totul Tu, îmi eşti Tu:]

Tu dai lumină zorilor,
Tu, frumuseţe florilor,
[:Tu ploaie dăruieşti,
Tu pâine’n brazdă creşti,
Tu, totul Tu, îmi eşti Tu:]

Tu îmi aduci din cer cântări,
Tu plângi cu mine’n încercări
[:Chiar când mă părăseşti,
Tu’n taină mă păzeşti,
Tu, totul Tu, îmi eşti Tu:]

Acolo unde nu e nor,
Tu porţi pecetea cuielor,
[:Veşnic să-mi aminteşti
Ce tainic mă iubeşti,
Tu, totul Tu, îmi eşti Tu:]

 - Costache Ioanid -





