Făcând m-ai învăţat să fac
Privind mereu la Tine
/: Tăcând m-ai învăţat să tac
Ca să-nţeleg mai bine. :/

Cântând m-ai învăţat să cânt
Cereasca Ta cântare
/: Şi cuvântând mi-ai dat cuvânt
Cu miez şi-nflăcărare. :/

Rugându-Te m-ai învăţat
Ca să mă rog mai bine
/: Smerindu-Te m-ai învăţat
Să-ngenunchez ca Tine. :/

Răbdând m-ai învăţat s-aştept
Cum altfel nu se poate
/: Mustrând m-ai învăţat că, drept
Mă vrei să umblu-n toate. :/

Isus, doar Tu m-ai învăţat
Şi nimenea altcine
/: Tot ce-am primit şi tot ce-am dat
Sunt numai de la Tine. :/

Nădăjduind eu am privit
Ce faţă strălucită
/: Şi strălucire va avea
Umblarea împreună. :/

Şi numa-n ceruri vom vedea
Ce veşnică cunună
/: Şi strălucire va avea
Umblarea împreună. :/

 - Traian Dorz -






