Iată-mă Isuse, stau ‘naintea Ta
N-am daruri nespuse
Dar vin să-ţi dau inima mea
N-am bogăţie nici avuţie
Iată-mă Doamne aşa cum sunt
Tu-mi eşti pe lume a mea bucurie
Şi mi-e de-ajuns doar numele-ţi sfânt

N-am bani n-am aur
Tu-mi eşti tezaur
Isuse dragă eu te ador
Ştiu că odată
Spre sfintele plaiuri
În mii de stoluri cu tine-am să zbor.

Iată-mă Isuse, mic şi ne-nsemnat
N-am comori ascunse
Dar sunt ptin Tine om bogat
N-am nici palate nici nestemate
N-am ranguri ‘nalte pe-acest pământ
Te am pe tine prieten şi frate
Sunt fericit de-aceia-ţi cânt.

Iată-mă Isuse, vin să fiu iertat
Vin la a ta cruce
Mă spală Miel nevinovat
Pentru vecie, Doamne doar ţie
Viaţa mea-ntreagă ţi-o dăruiesc
Şi până-n sfânta împărăţie
Doar lângă Tine vreau să trăiesc

Numai cu Tine la greu şi la bine
Până când iarăşi vei revenii
Chiar prin dureri chiar şi prin suspine
Nimic de Tine nu m-ar despărţi




