Dumnezeu ne este adăpost
Sprijinul şi ajutorul nost’
Care nu lipseşte niciodat’
În necazuri când este chemat.
/: Nu ne temem de s-ar clătina
Munţii ’nalţi, pământul de-ar crăpa
Marea-n valuri de ar spumega
Ştiu că Domnul e de partea mea. :/

2.Este-un râu din care eu voi bea
El îmi veseleşte inima
Râu-i plin de viaţă dătător
Dând putere astăzi tuturor.
/: Glasul Lui răsună pe pământ
Domnul este astăzi cu cel sfânt
Turnul de scăpare în nevoi
Dumnezeu este astăzi cu noi. :/

3.Opriţi-vă din mers şi chibzuiţi
Veniţi la Domnul cât voi mai trăiţi
Lăsaţi pe Domnul dragostea s-o dea
Şi ura din pieptul vostru s-o ia.
/: Căci dragoste, iubire de aveţi
În turnul de scăpare voi puteţi
Să staţi gustând din harul minunat
Chiar dacă-ntreg pământu-i clătinat. :/

4.Priviţi lucrările lui Dumnezeu
Şi uită-te cu grijă-n jurul tău
Căci lume-aceasta trece prin nevoi
Dar Dumnezeu să ştiţi este cu noi.
/: De-aceea astăzi nu te clătina
Căci Dumnezeu revarsă dragostea
În fiii Lui cei sfinţi de pe pământ
Ce-i va răpi la glasul Lui cel sfânt. :/


