Voi, ostaşi, înainte mergeţi cu Hristos,
Platoşa cea sfântă să îmbrăcaţi voios!
Domnul vă conduce, marele Împărat,
Deci, cu drag urmaţi-L, căci El v-a salvat!

Sus la luptă sfântă,
Al Domnului popor,
Către biruinţă
Cu al tău Păstor!

Oastea Lui cea sfântă e Biserica,
Arma e Scriptura ce va triumfa.
Şi uniţi cu toţii, noi un Domn avem,
Toţi, printr-o credinţă, un popor suntem.

Tu, popor, înainte mergi necontenit,
Cu îndrăzneală în luptă până la sfârşit!
Iar când vei învinge, veşnic vei cânta
Laudă şi mărire în onoarea Sa!

Ale lumii tronuri se vor dărâma,
Scumpe diademe în praf vor cădea,
Însă tronul slavei nu se va clinti,
Regele măririi veşnic va domni!



