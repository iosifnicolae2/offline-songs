N-am înţeles chemarea-Ți dulce
Ce ani în şir o tot aveam
Cum mă chemi aşa de dulce
Dar inima mi-o împietream.
Mi-ai zis priveşte groapa neagră
În care tu te zbaţi şi plângi
Hai îndrăzneşte întinde-ţi mâna
De vrei te scot, sunt Eu Isus.

Mi-a fost ruşine, mi-a fost frică
De Tine să mă prind Isus
Dar mi-ai vorbit: nu-ţi fie teamă
Păcatul tău chiar Eu L-am dus.
Și-atunci m-am smuls din lanțul negru
Ce ani în şir m-ancătuşat
Și am strigat salvează-mi viaţa
De astăzi vreau să fiu salvat.

M-ai ridicat, m-ai luat în braţe
Și ai privit la rana mea
Ai luat uleiul milei Tale
Și ai spălat durerea mea.
M-ai dezbrăcat de haina ruptă
De zdrenţele ce le purtam
M-ai îmbrăcat c-o haină albă
Și untdelemn sfânt Tu mi-ai dat.

Și haina sfântă, haină albă
Cu care tu m-ai îmbrăcat
Azi să o dai la toţi cei care
De tine s-au apropiat.
Și s-o păstrăm mereu curată
Spălată-n sângele Tău sfânt
Să fim cu toţi a Ta mireasă
Și să ne duci în cerul sfânt.


Și să rămânem pe veci
Alături numai Tu şi noi
Și să-ţi cântăm cântarea aceea
Pe care-o ştim doar numai noi.




