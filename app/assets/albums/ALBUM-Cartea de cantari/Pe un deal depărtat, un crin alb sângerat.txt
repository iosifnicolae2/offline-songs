Pe un deal depărtat, un crin alb sângerat
Suspină între spini plin de dor.
Însă El nimănui, nu-I spunea taina Lui ;
Că El viața-și dădea tuturor:

/:Știi tu oare, prietene drag, că
Isus, crinul frânt între spini ;
A murit pe-acest deal depărtat ,
Că și tu să fii crin între crini:/

Pe un deal că de iad, sub o cruce de chin,
Chipul mamei tăcut priveghea .
Dar Isus, fiul ei, între inimi de lei,
Se ruga suspinând pentru ea.

Pe un nor ca pe-un gând va veni în curând
Crinul alb ce plângea plin de dor
Și noi toți, vechii spini, ce prin El suntem crini
Vom zbura lângă El, sus pe nor!

 - Costache Ioanid -





