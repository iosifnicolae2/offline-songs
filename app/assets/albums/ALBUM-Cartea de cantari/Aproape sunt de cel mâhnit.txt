Aproape sunt de cel mâhnit,
Cu inima înfrântă;
/: Aproape sunt, să-nviorez
O inimă zdrobită... :/

Aproape sunt, în ceasul greu
Ca să dau alinare
/: Şi rana-s gata să o leg,
Să simtă vindecare... :/

În stare sunt ca să te scap;
Încrede-te în Mine,
/: Căci nicidecum n-am să te las;
Voi fi, mereu cu tine!... :/

Priveşte cerul cât de 'nalt
Şi nepătruns se pare...
/: Dar totuşi, îndurarea Mea
E mult cu mult mai mare... :/

De ce te temi şi te-nspăimânţi,
În clipe de-ncercare?
/: Ţi-am spus că nu te voi lăsa
Ca să te pierzi pe cale!... :/

Dar pân-atunci, să ţii mereu
Privirea ridicată,
/: Ca-n ceasul când ţi-o fi mai greu
Salvarea se arată... :/


