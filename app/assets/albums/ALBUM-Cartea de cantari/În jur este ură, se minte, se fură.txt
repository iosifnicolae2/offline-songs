În jur este ură, se minte, se fură
Şi noaptea de-acum e mai grea
Credinţa-i pătată şi e alungată
Şi nimeni în lume n-o vrea

/: Pe ziduri străjerii vorbesc parcă-n somn,
La porţi vegheatorii şi-ostaşii adorm,
Iar preoţi ca fiii lui Eli apar,
Puterea lipseşte şi nu este har. :/

Mai mult se vorbeşte decât se trăieşte
Iar oamenii mor în păcat
Se spune că-i pace, urechii îi place
Vrăjmaşul e tare-narmat.

Mai mult se vorbeşte decât se trăieşte
Şi totu-i aşa de pustiu
Dar poate-ndurarea străpunge-va zarea
Trezine-va Domnul cel viu

/: Să vină salvarea ca-n ziua de har
Ce-a curs peste oameni fără de hotar
Să strige bolnavii şi cei păcătoşi
Că de la robie cu toţi am fost scoşi. :/

Isuse, hai, vino şi dă-ne lumina
Şi leagă-ne rana la toţi
Să fim fără vină şi-n pace deplină
Când vei învia pe cei morţi.

/: Şi veşnic în slavă cu Tine vom fi
Dar fă-ne de-acuma aleşii Tăi fii
Întoarce-ne Doamne şi noi vom veni
Poporul păşunii Tale noi vom fi. :/



