Cu Isus vreau să stau de vorbă
Atunci când suntem numai noi,
Să-I spun ce n-am mai spus la nimeni
Şi-apoi /: să plângem amândoi :/
/: Să mă uit în faţa Lui
Şi să-I spun Lui tot,
Şi să-I dau Lui sarcina
Ca să n-o mai port. :/

2. Din câţi vorbitu-mi-au pe lume,
Mai drag ca El pe nimeni n-am ;
De El ascultă şi furtuna,
Pe-acest /: Isus aş vrea să-L am :/
/: Nu L-aş mai lăsa nicicând
Din inima mea,
Şi tot ce-aş avea mai scump,
Lui Isus I-aş da. :/

3. Iubesc privirea Ta cea blândă,
Şi vocea Ta vreau s-o ascult ;
De mi-ai vorbi o viaţă-ntreagă,
Nicicând /: nu mi-ar părea prea mult :/
/: Când te uiţi la faţa Lui
Şi-L vezi lăcrimând,
Chiar de-ai fi duşmanul Lui
Te trezeşti plângând. :/


