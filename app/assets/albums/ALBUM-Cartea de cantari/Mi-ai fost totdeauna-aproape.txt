Mi-ai fost totdeauna-aproape
Când îmi era greu,
Şi-am simţit, o Doamne-n toate
Dreapta Ta de Dumnezeu!

Mi-ai fost barca de salvare
Când vâsleam neputincios!
Mi-ai fost stânca de-ancorare,
Stânca mea, Isus Cristos!

Mi-ai fost sprijin pe cărare
Şi m-ai ocrotit!
Şi-n amara încercare
Doar Tu, Doamne, m-ai iubit!

Mi-ai fost tată, mi-ai fost mamă,
Mi-ai fost frate iubitor!
Iar pentru a mea grea rană
Ai fost leac alinător!

Mi-ai dat din Duh Sfânt putere
Şi m-ai întărit!
Ai fost a mea mângâiere!
Nicicând nu m-ai părăsit!

Doamne, n-am ce-ţi da din lume,
Ce-aţi putea să-ţi dăruiesc?
Vreau doar nencetat a-ţi spune:
"Te iubesc şi-ţi mulţumesc!"

Lângă mine totdeauna
Te-am simţit mereu,
Până ce-a trecut furtuna,
Preaputernic Dumnezeu!

Doamne, n-am ce-ţi da din lume
Căci sunt toate-n mâna Ta.
Doar atâta pot a-ţi spune:
"Fii slăvit! Aleluia!"

 - Puiu Chibici -



