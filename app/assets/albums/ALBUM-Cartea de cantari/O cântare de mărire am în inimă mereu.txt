O cântare de mărire am în inimă mereu
De când L-am găsit pe Isus la Calvar;
El mi-a dat odihnă sfântă, pace sufletului meu
Şi sunt liber, fericit prin al Său har.

Refren
Inima mea cântă azi cântarea
Plină de nespuse bucurii,
Mai frumos nici îngerii nu cântă
Ca acei din valea plângerii.

Cât de mult doream să aflu drumul cel adevărat,
Cineva să-mi ia păcatul dureros;
Am aflat că El osânda la Golgota a purtat
Şi-am venit atunci la cruce bucuros.

Câtă frică şi întuneric pe cărarea mea era,
Când umblam rătăcitor fără Isus;
Am adus la El povara şi de-atunci în viaţa mea
Bucuria şi lumina au pătruns.

Merg spre casa unde veşnic fericirea voi gusta,
În eternul strălucitul meu palat, faţă-n faţă în mărire
Pe Isus Îl voi vedea,
Şi cu sfinţii-I voi da slavă ne-ncetat.




