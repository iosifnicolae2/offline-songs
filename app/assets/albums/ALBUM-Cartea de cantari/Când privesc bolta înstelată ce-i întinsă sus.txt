Când privesc bolta înstelată ce-i întinsă sus
Mă cuprinde-un dor să merg înspre Isus;
Sunt ca Petru ce, pornind pe val se scufunda;
Mâna mea vreau s-o ştiu în mâna Ta.

Mâna Ta Doamne m-a scăpat din moartea rea
Mâna Ta Doamne mă păzeşte-n noaptea grea
Şi poate fi valul ‘nalt, Tu ţii corabia mea
Mâna Ta Doamne mă va purta.

Când şuvoaiele-nspumate vin asupra mea,
Şi când vântul mă aruncă la pământ,
Deşi inima se-opreşte-n loc eu nu mă tem;
Mâna mea vreau s-o ştiu în mâna Ta.

Mâine dincolo de stele în zori de zi
Vom străbate drumul printre galaxii
Şi-am să strig: - Slăvit să fii acum şi-n veşnicii
Mâna mea vreau s-o ştiu în mâna Ta.

Mâna Ta Doamne printre stele m-a purta
Mâna Ta Doamne mă conduce-n ţara Ta
Dar mâna Ta va aşeza pe cap coroana cea grea
Mâna Ta Doamne mă va purta.


