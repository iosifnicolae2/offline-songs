Opreşte-te degrabă, frate te întreabă
Care-i drumul tău pe unde mergi,
Unde ţi-e credinţa, cum stai cu pocăinţa
În viaţa aceasta ce alegi.

Eşti pregătit să pleci, spre locul mult visat
Eşti pregătit să zbori spre raiul aşteptat
Legat eşti de pământ prin viaţa ce-o trăieşti
Sau Domnului slujeşti.

Nu te uita la lume, crezând că toate-s bune
Uitând că te-ai decis pentru viaţă
Adu-ţi mereu aminte de lucrurile sfinte
Biblia să fie a ta povaţă.

Căt mai este zi, te poţi pregăti,
Poţi să decizi ce vrei să faci.
Nu privi în urmă, alege calea bună
Cu Domnul Dumnezeu să te-mpaci.




