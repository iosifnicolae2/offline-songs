Nu-i uşor să urci pe munte
Când cei mulţi coboară-n jos
Nu-i uşor să mergi spre ţintă
Când cei mulţi n-au pe Cristos.

Cor:
/:Nu-i uşor dar ajutorul
Îl dă azi Isus Cristos
El e-n veci biruitorul
Cu El eşti victorios. :/

Nu-i uşor să ai credinţă
Din ce-auzi şi ce nu vezi
Nu-i uşor s-aştepţi un lucru
Când tu pe deplin nu crezi.

Nu-i uşor să mergi pe drumul
Plin de noapte şi noroi
Să-ţi păstrezi haina curată
Pentru ziua de apoi.

Nu-i uşor să lupţi cu tine
Nu-i uşor a te smeri
Să renunţi de tot la sine
Nu-i uşor a reuşi.

 - Ilie Belciu -



