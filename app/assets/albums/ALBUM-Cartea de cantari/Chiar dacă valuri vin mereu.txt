Chiar dacă valuri vin mereu
Şi crucea-i grea pe cale,
Tu nu uita că Dumnezeu
E-n barca vieţii tale.
/:Chiar dacă valuri grele bat
Şi suferinţa-i mare,
Nu dispera, la Cel Prea ‘nalt
Găsi-vei alinare.:/

Chiar dacă încercări la rând
Ţi-au vestejit culoarea
Tu nu uita căci în curând
Soseşte primăvara.
/:Isus în încercarea grea
Te vrea cu gelozie,
De-oi birui îţi voi cânta
De drag o veşnicie.:/

Aşa e calea către cer,
E-o luptă-nverşunată
Azi n-o-nţelegi, ea-i un mister
Dar vei pricepe-odată.
/:Vei înţelege pe deplin
Când lupta-ţi va fi gata,
Când El va şterge-al tău suspin
Şi vei primi răsplata.:/

Îl vei vedea pe-al tău Isus,
Primi-vei o cunună
Pe-a Sale urme de-ai păşit
Luptând lupta cea bună.
/:Înaintează, deci, cântând
E greu să urci Calvarul
Dar nu uita căci în curând
Se va sfârşi amarul.:/


