Și mama ne chema pe toți în casă
Iar noi, copii afară ne jucam
Îmi amintesc de vocea ei duioasă
Din vremea ceea când copil eram.

"Copii, veniți la cină,
Iată că seara a sosit,
În casă e lumină
Și paturile vi le-am pregătit."

Dar vremea ceea a trecut, și iată
Doar amintirea mai păstrăm de-atunci,
A mamei noastre-atât de calde șoapte
Și-a ei atât de severe porunci.

La fel vom auzi și noi odată
Chemarea Celui care ne-a iubit,
Cu vocea Lui atât de minunată
"Copii, veniți, că totu-i pregătit"!

Lumina e aprinsă
În casa Părintelui de sus,
Și masa e întinsă
Copii, veniți la Regele Isus

Aicea vom lăsa copilăria
Și jocurile-n care am trăit,
Acolo vom începe veșnicia,
O veșnicie fără de sfA¢rsit.

 - Dionise Giuchici -




