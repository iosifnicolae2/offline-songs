În umblarea mea prin lume,
Prin ispitele haine,
Peste tot Isuse, Doamne
Numai harul Tău mă ţine.

R: /:Numai harul, numai harul
Mă păstrează ne-ncetat
El mă face, el mă ţine
Credincios cu-adevărât.:/

2. Pe cărărea curăţiei
Şi în lupta spre mai bine
Să mă ţin nu pot, ci-ntruna
Numai harul Tău mă ţine.

3. Când aş vrea s-ascult Cuvântul,
Să-l primesc cum se cuvine,
Văd cum totu-mi stă-mpotriva
Numai harul Tău mă ţine.

4. În lucrarea Ta preasfântă
Unde m-ai chemat pe mine -
Cât e de puţină roadă!
Numai harul Tău mă ţine.

5. Orişicând şi-n orice stare,
Doamne, îndrăznesc la Tine
Şi-n cădere şi-n ‘nălţare
Numai harul Tău mă ţine

 - Nicolae Moldoveanu -




