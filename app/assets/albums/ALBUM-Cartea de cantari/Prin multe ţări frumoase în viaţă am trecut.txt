Prin multe ţări frumoase în viaţă am trecut
Şi-atâtea văi şi dealuri frumoase am văzut;
 /: Dar nici nu deal din lume nu m-a atras aşa
    Ca cel al cărui nume se cheamă Golgota.

Acesta nu se-nalţă cu vârful pân’ la nori,
Pe culmea lui zăpada nu cerne albe flori.
 Şi totuşi, nici pe-un munte nu m-am simţit aşa
 De Dumnezeu aproape, ca sus pe Golgota.

Nu-s brazi înalţi acolo, nici iarbă verde jos,
Dar este, Sus pe munte, un lucru preţios:
 E Crucea răstignirii şi Jertfa de pe ea,
 Ne dete mântuirea... aceasta-i Golgota!

Acolo nu-s izvoare, de-a lungul când priveşti,
Nici râuri curgătoare de ape pământeşti,
 Dar iese de sub Cruce Izvorul Minunat,
 Ce greşurile lumii le-a şters şi le-a spălat.

De-acolo şi tâlharul se-ntoarce credincios,
Şi mântuit se-ntoarce căitul păcătos...
 Acolo vezi pe Domnul când plângi sub Cruce Sa,
 Acolo-i bucuria: Veniţi la Golgota!

Tu, omule, ce-n lume suspini nemângâiat,
Înalţă al tău suflet spre locul minunat!
 Acolo Mântuirea şi Pacea vei afla,
 Acolo-i fericirea: Veniţi la Golgota!





