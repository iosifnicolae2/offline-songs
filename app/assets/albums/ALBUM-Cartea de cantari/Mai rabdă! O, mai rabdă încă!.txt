Mai rabdă! O, mai rabdă încă!
Mai rabdă, nu te întrista!
De ce-ai uitat tu, jurământul
Ce-am zis că nu te voi uita?
/: Cum poate-o mamă ca să-şi uite
Copilul ce l-a alăptat?
Şi chiar şi dacă ea îl uita,
Eu nici atunci nu te-oi uita. :/

Pe-acel ce rabdă şi păzeşte
Cuvântul Meu cu răbdare,
Şi Eu îl voi păzi atuncea,
În ceasul greu de-ncercare.
/: Păstrează dar, întotdeauna,
Vegheaz-asupra ta, oricănd,
Ca nimeni să nu-ţi ia cununa
Căci, iată, Eu revin curând! :/

Fiţi gata dar, în orice vreme!
Mijlocul să vă fie-ncins!
Acel ce rabdă şi veghează,
La umbra Lui, s-a odihni.
/: Curând e ziua ce soseşte,
Când noaptea grea se va sfârşi;
Din suferinţă şi durere,
Acolo te vei odihni. :/

Acel ce rabdă şi veghează
Şi-a birui pan' la sfârşit
El va purta, pe-a lui cunună,
Un nume nou, necontenit.
/: Scut şi pavăză este Domnul,
Un ajutor din veşnicii;
Acel ce rabdă şi veghează,
La umbra Lui s-a odihni :/



