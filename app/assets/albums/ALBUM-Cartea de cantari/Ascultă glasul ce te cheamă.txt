Ascultă glasul ce te cheamă
Predă-ţi viaţa Domnului
Ascultă glasul ce te-ndeamnă
Supune-te azi cerului.

Isus Hristos te vrea cu El în slavă
Ziua de mâine nu-i a ta;
De vrei să fii în veci cu Creatorul
Ascultă-acum chemarea Sa!

Ascultă glasul blând de Tată
Până când ţi-e Mântuitor
Oricum Îl vei vedea odată
În haina de judecător.

Acum e timpul cel din urmă
Când necredinţa ia avânt
Dar tu alege calea bună
Şi vei ajunge-n cerul sfânt.


