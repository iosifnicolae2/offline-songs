Străin pribeag şi călător
Sunt azi pe-acest  pământ;
Călăuzit de-un singur dor,
S-ajung în cerul sfânt.

Refren:
Împărăţia Ta,
O, Doamne o  doresc,
Şi cât aş vrea s-ajung în ea
acolo să trăiesc.

Chiar drumul greu şi plin de spini
Se va sfârşi-n curând
Şi-n ţara Ta plină de crini
M-oi odihni-n curând.

Cu toţi acei ce Te-au urmat
Prin lumea de dureri;
Îţi vom cânta neîncetat,
Frumoase dulci cântări.

Dar fă să vină mai curând
Împăraţia Ta,
Căci ard de dor tot aşteptând,
Şi crucea-i tot mai grea.

Ce frumuseţi de nedescris
Acolo-n veci vor fi,
Căci, Tu, Isuse, drag şi scump
Tu, vei împărăţi!





