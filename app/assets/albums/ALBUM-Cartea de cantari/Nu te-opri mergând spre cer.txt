Nu te-opri mergând spre cer
Când calea-i tot mai grea
Nu zice nu când Domnul vrea
Să-ncerce inima ta.

De mână cu El şi-n greu vei birui
Nu te bizui nicicând pe ceea ce tu şti
Recunoaşte-L ca şi Domn
În toate căile tale
Iar El îţi va netezi a ta cărare.

Nu te opri mergând spre cer
Când vrăşmaşii tăi te strigă
Nu-nceta să ai un suflet cald
Credinţa-n Isus are să-nvingă.

Nu te-opri mergând spre cer
Când lumea îţi stă în faţă
Tu eşti salvat, mai fă un pas
Căci Isus te-aşteaptă acasă.




