M-am gândit să-ţi cânt iubirea
Cu-acel foc de la început
Dar când m-am uitat în mine
Focul Sfânt ardea mocnit.
Dragostea dintâi Isuse
De mult parcă a plecat
Şi-au rămas doar vreascuri arse
Doar cărbuni am mai aflat.

Vino iar iubire Sfântă
Duh Sfânt cu adânc fior
/: Mi-e aşa de dor de Tine
Vino scumpe Salvator ! :/

Vremea cea de altădată
Iubirea de fraţi s-a dus
Şi-a rămas pustiu locaşul
Unde te-am pierdut, Isus.
Setea sufletului care
Ne-adună în părtaşii
/: Duhule de rugăciune
Vino iar, te-aştept să vii. :/

Sfântă zi a întâlnirii
Cu ISUS Mirele drag
Jertfa Golgota iubirii
Vino iar în al meu prag.
Ne pătrunde în inimi iară
Preaiubite salvator
/: Să te-avem în noi pe Tine
Şi să te-aşteptam cu dor. :/




