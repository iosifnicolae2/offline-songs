Se sting candelele-n Biserici
Uleiul sfânt l-au risipit
/: Au aţipit oameni cucernici
Şi-altarul lor s-a prăbuşit! :/

Trezeşte-te astăzi fecioară
Căci Mirele, te-aşteaptă-n prag
/: Şi cântă iar ca-ntâia oară
Când nimeni nu-ţi era mai drag! :/

Dar câte oare din fecioare
Mai au uleiul sfânt în vas?
/: Dintre samariteni câţi oare
Între creştini au mai rămas? :/

Nu vă-nşelaţi fecioare sfinte
Cu vorbe fără de temei
/: La glasul sfânt luaţi aminte
Nu veţi trăi fără ulei! :/

Mai este timp căutaţi fecioare
Ulei la cei ce au din plin
/: Cât este har e şi-ndurare
Vegheaţi zice Duhul, Amin! :/





