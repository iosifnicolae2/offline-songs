Doamne vreau să-Ţi cînt cîntarea
Ce-o trăiesc şi simt şi eu,
Vreau să pui Tu Duhul Slavei
Cînd rostesc Sfînt Numele Tău.

/:Cînt cîntarea ce-o trăiesc
Cînt prin harul ce-l primesc,
Şi de nu îţi cînt aşa,
Stau şi plîng la crucea Ta!:/

Doamne dă-mi pe buze versul
Potrivit cu-a mea măsură,
Ca să pot să descriu cerul
Ce-i în mine nu-n natură!

Cît de fals răsună versul
Ce îl cînţi melodios
Folosindu-ţi tehnic glasul
Şi nu e prezent Hristos!

Vreau să cînt Isuse Doamne
Tot ce simt şi ce gîndesc
Şi de nu se potriveşte
Mă smeresc, mă pocăiesc!



