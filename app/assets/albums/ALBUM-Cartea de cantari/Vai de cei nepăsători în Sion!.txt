Vai de cei nepăsători în Sion!
Vai de cei ce dorm în jug
Până dă rugina în plug,
Şi aduc foame, nu belşug în Sion!
Vai de cei ce strâng grămezi
Şi din câmp, şi din livezi,
Şi la sapă nu îi mai vezi în Sion!

Vai de cei nepăsători în Sion,
Şă îşi bea cupa până la fund
Şi pe urmă mulg şi tund în Sion!
Vai de cei care îşi închid
Uşa inimii cu zid
Şi apoi cântă ca David în Sion!

Vai de cei nepăsători în Sion!
Vai de cei cu gâtul lung,
Ce cu mir de preţ îl ung
Iar pe fraţii lor împung în Sion!
Vai de cei cu perne moi,
Care dorm în piei de oi
Nu ei nu vor fi cu noi în Sion!





