Mi-e dor de veşnicie,
Ca rănii de balsam,
Şi-n inima-mi pustie,
Vreau pacea Ta s-o am.

Refren:
Tânjesc de dor... mi-e sete de izvor...
De aceea vreau să plec, căci toate trec în zbor;
Departe-n zări, pe-a-veşniciei mări,
Cu barca vieţii vreau să mă predau.

Aşa-i din veci Calvarul:
Un drum de suferinţi...
Acolo unde-i harul,
E pace, ca-ntre sfinţi...

N-am patrie, sub soare,
N-am linişte sub nori;
O, cheam-a mea simţire
Cu sufletu-n fiori...

Căci totuşi, am o ţară,
Un plai strălucitor,
Şi doru-mi creşte iară:
Spre ea... spre ea, să zbor...




