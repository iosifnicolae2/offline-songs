Sunt un bulgăraş prea mic,
Sunt un strop de rouă-n soare,
(:Şi cu cât mă văd mai mic,
/: Cu-atât Tu :/
Te vezi mai mare:)

Dacă-n lume m-ai făcut
O fereastră către Tine,
(:Cu cât sunt mai nevăzut
/: Cu-atât Tu :/
Te vezi mai bine:)

Doamne, când suntem noi doi
N-are cel viclean ce-mi face,
(:Cu el când sunt în război
/: Atunci Tu :/
mă-mbraci cu pace.:)

Vin din cer mi-ai dat să sorb,
Şi pe ochi m-ai uns cu tină,
(:Cu cât eu am fost mai orb
/: Cu-atât Tu :/
mi-ai dat lumină:)

Dar din toate câte-n cer
Le păstrezi Tu pentru mine,
(:Nu mi-e dor de tot ce-mi dai,
/: Cât mi-e dor :/
mi-e dor de Tine!:)





