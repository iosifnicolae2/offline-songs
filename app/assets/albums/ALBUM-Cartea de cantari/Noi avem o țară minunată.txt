Noi avem o țară minunată,
Țara noastră nu-i de pe pământ,
E acolo-n slavă nevisată,
În Ierusalimul nou și sfânt.

R: Ierusalim,cu temelii de iaspis,
O,ce dor sfânt,de tine ne-a legat,
Noi despre tin' cântăm și noaptea în vis,
Ierusalime sfânt și minunat.

Către tine încontinuu zboară
Visul nostru fără de sfârșit,
Ah,ni-e dor de tine,a noastră țară,
De Ierusalimul pregătit.

Adă Doamne ziua minunată,
Când acas' la Tine vom veni,
Să privim cetatea nestemată,
Pe care Tu ne-o vei dărui.

 - Dionisie Giuchici -




