Eu ştiu că Domnul m-a creat
După făptura Sa,
El e olarul inimii,
El ştie ce e-n ea.

/: Cântă, inimă, şi spune
Marea minune
La toată lumea-
De dragostea Domnului ! :/

Eu ştiu că Domnul este sfânt,
Noi nu-L putem vedea.
El e lumina ochilor
E-n inima mea şi-a ta.

Eu ştiu că Domnul e aici
Mă ţine să nu cad
El e cu noi în orice ceas
Ne scapă de necaz.

Eu ştiu că Domnul e aici
Ne spune Biblia
Prieten bun în ceasul greu
E şi va fi mereu.

Eu ştiu că Domnul e aici,
El e Păstorul meu
Şi munţii de s-ar clătina
El poartă grija mea.

Când viaţa mi se va sfârşi
Voi trece-n veşnicii
Atuncea noi Îl vom vedea
Când mântuiţi vom fi.




