Mă simt străin şi-s ofilit,
Dar cred că nu m-ai părăsit;
/: Isus, Te rog, să-mi dai iertare,
În anu-acesta de-ndurare! :/

Şi-n anu-acesta de-ndurare,
Isuse, fă-Ţi a Ta lucrare!
/: Chiar de-oi răbda şi-oi suferi,
Dar să mă duci în veşnicii! :/

Ştiu că-n curând Tu vei veni
Şi pe-ai Tăi fii îi vei răpi
/: Şi-i vei lua şi-i vei cruţa,
O, Doamne, în odaia Ta. :/

Căci strigă astăzi Duhul Sfânt
Poporului de pe pământ
/: Ce locuieşte-aici sub soare:
„Mai ai un an de îndurare!" :/

Fă rânduiala, în popor,
Isuse, Te rugăm cu dor,
/: Ridică-Ţi grâul să se vadă
Şi dă-ne, Doamne-a Ta răsplată! :/

O, Doamne, am păcătuit
Şi înainte-Ţi am greşit,
/: Dar noi dorim o cercetare,
În anu-acesta de-ndurare. :/

Fraţi, surori şi dragi prieteni,
Vă întăriţi şi nu vă temeţi:
/: Domnul va face-a Sa lucrare,
În anu-acesta de-ndurare. :/

 - Nicolae Moldoveanu -




