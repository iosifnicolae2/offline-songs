Să faci, o, Isuse, din inima mea
 O harfă divină, să cânţi Tu cu ea !
 /: Şi corzile sfinte, să sune din plin,
         Acordul iubirii măreţ şi divin. :/

 Să faci, o, Isuse, din inima mea
 O candelă sfântă, să ardă în ea,
 /: Mireasma iubirii cu focul ceresc,
         Ca pururi în lume iubind să trăiesc. :/

 Să faci, o, Isuse, din inima mea
 Epistolă vie, să scrii Tu în ea,
 /: Cuvântul iubirii plăcut şi duios,
         Să-ndemne pe-oricine spre cerul frumos. :/

 Să fie, Isuse, şi inima mea,
 Să fie întruna ca inima Ta.
 /: Izvor de iubire, de milă, de har
         Mereu tot mai plină pe-al jertfei altar !:/




