Anii-n zbor iute trec, zilele ni se duc,
Ca un vis viaţa s-a termina,
/: Am să plec în curând, în mormânt voi intra,
Ce-am făcut în Isus voi avea! :/

De am fost om milos, milă voi căpăta,
Iar Isus pe nume m-a chema
/: „Serv al Meu credincios pe pământ ai trăit
Şi la Mine mereu te-ai gândit.” :/

Atunci m-oi întâlni cu ai noştri strămoşi
Ce-au murit în Isus credincioşi:
/: Cu Avraam, cu Isaac, Iacov şi Samuel
David, Natan şi cu Daniel. :/

Cu apostolii cei prigoniţi de popor
Şi cu cetele martirilor,
/: Ce pământul cu sângele lor au udat
Şi de Isus nu s-au lepădat. :/

Mirele cel iubit masa a pregătit
Şi la rând tuturor va servi,
/: Lacrimile pe-obraz nu se vor mai vedea
Şi cu Isus ne vom bucura. :/

Atunci cerul de mine se va bucura,
Îngerii toţi în cor vor cânta,
/: Uşa raiului se va deschide frumos
Să intre sufletul credincios. :/

Faţa mea va luci ca soarele frumos,
Căci voi fi luminat de Hristos;
/: Mirele cel dorit şi de mult aşteptat
V-a striga: „Amin, s-a terminat!” :/



