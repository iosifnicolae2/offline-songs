Smerit la poala crucii Tale
Eu vin şi astăzi ca să-Ţi cer
Iertare căci pe a mea cale
Eu Ţi-am greşit, iertare-Ţi cer.

: /Părinte, drept călăuzire
Mi-ai dat pe cale către cer
Să dau dovadă de iubire
Că n-am iubit, iertare-Ţi cer. / :

Mi-ai dat unelte pentru mine
Dar stau uitate-ntr-un ungher
Şi multă muncă-i într-o vie
Că n-am muncit, iertare-Ţi cer.

Dar astăzi vreau din nou Isuse,
Să pot să cânt, să cred, să sper
Puterile-mi sunt neajunse
De-aceea azi putere-Ţi cer.





