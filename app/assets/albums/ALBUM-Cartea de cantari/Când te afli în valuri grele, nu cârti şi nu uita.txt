Când te afli în valuri grele, nu cârti şi nu uita
Cel ce-a liniştit furtuna, ştie încercarea ta.

/:Roagă-te şi crede, roagă-te şi crede,
Cel ce totul vede nu te va lăsa:/

Când îţi mor fiinţe scumpe, nu te teme, nu uita
Cel ce morţi înviază, ştie de durerea ta.

Când îţi vezi pierduţi copiii, crede încă, nu uita
Cel ce vede tot ţi-i află, ştie rugăciunea ta.

Când ajungi în vremi de lipsă, ai nădejde, nu uita
Cel ce pâinea o înmulţeşte, ştie îngrijorarea ta.

Când înconjur numai spaime, 'nalţă-ţi capul, nu uita
Dumnezeu cel viu şi tare, va grăbi scăparea ta.



