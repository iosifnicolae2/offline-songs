Grădina de măslini udată
Cu lacrimi grele de Isus
Tu ai primit cu greu tristețea
Pe chipul blând a Lui Isus

Din ochii Tăi senini și limpezi
Curați strălucitori și calzi
Au curs în noapte lacrimi multe
Când Te-ai rugat in Ghețismani

Din miile de lacrimi grele
Ce iți brăzdau obrajii sfinti
Cu alte sfinte dintre ele
Din vina mea cădeau fierbinți

Cădea sudoare plâns și sânge
Dar n-ai cedat și te-ai rugat
O Tată este greu dar totuși
De dragul lor și-al Tău o fac

Ai plâns cu-amar atunci Isuse
Ne-ai plâns pe toți căci ne-ai iubit
Ne-ai câștigat cu lacrimi sfinte
Și noi azi Domne-Ți mulțumim.




