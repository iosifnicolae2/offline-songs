Trecut-au anii de când Isuse
Eu prima dată Te-am întâlnit
Şi-am cunoscut bucurii nespuse
Ce-n harul Tău mi le-ai dăruit.

În Tine Doamne găsim fericirea
Comori cum alte nu-s pe pământ
Eşti singurul cu noi în durere
Şi ne trimiţi ajutor Duhul Sfânt.

Adesea ochii-n lume privit-au
Şi-au admirat ce e trecător;
Ah, câte, Doamne, nu cunoscut-am
În viaţa noastră de călător.

Şi ce prieteni buni am avut noi
Ce-n zi cu soare mult ne-au iubit
Au stat cu noi doar la bucurie
Iar la necazuri ne-au părăsit.

Aşa trecut-au anii Isuse
De când odată Te-am întâlnit
Şi am cunoscut bucurii nespuse
Ce-n harul Tău mi le-ai dăruit.





