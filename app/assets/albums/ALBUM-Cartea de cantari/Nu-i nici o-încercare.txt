Nu-i nici o-încercare
Jos aici sub soare
Mai presus decât puterea ta, puterea ta.
Tatăl îţi trimite
Când treci prin ispite
Noi puteri din cer să poţi răbda:/

Să nu te temi când vezi în jur a răului oştire
Că nu te pierde Dumnezeu o clipă din privire!
Deschide-ţi ochii larg să vezi că sunt de partea ta
Mai mulţi decât acei ce vor viaţa să ţi-o ia.

Să nu te temi când treci prin ceasul vieţii cel mai greu
Şi nu uita: tu nu eşti rob, eşti fiu de Dumnezeu!
Când lei în groapa larg deschisă aşteaptă-înfometaţi
Tu să nu uiţi că lei au fost de Dumnezeu creeaţi.

Să nu te temi când te-ameninţă apele adânci
Şi-învaţă-în toate credincios să poţi urca pe stânci,
Că prin credinţa-n Dumnezeu acel neprihănit
Va fi biruitor în luptă până la sfârşit.




