Isus izvor de mângâiere, la Tine vin încrezător
Sunt copleșit de-o grea durere și mistuit de-al ei fior!

Isus, Isus azi vin la Tine
Cu-adânci suspine la Tine vin.
Iubirea Ta să mă lumine'
Și să-mi aducă al Tău alin.

Isus izvor de bucurie, sunt întristat azi de vrășmași
Să mă păzești să-mi dai tărie și-n mâna lor să nu mă lași!

Isus izvor de har și pace, adâncă pace Tu să-mi dai
Chiar carnea de mi s-ar desface în duhul meu e cer și rai!

Ascunde viata mea în Tine atunci când lupte grele vin
Tu numai Tu sa fi în mine izvorul harurilor plin!




