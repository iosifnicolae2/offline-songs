Vrednic e Mielul Sfânt
Să fie-ncoronat,
Cântaţi voi ceruri şi pământ
Pe Marele­mpărat.
Din inimă-L slăvesc
Şi cânt cu toate­n cor
Căci El e mântuirea mea
Şi Rege­al regilor.

E al iubirii Domn slăvit
Şi­ncoronat,
El poartă­al răstignirii semn,
Dar e glorificat.
Nu­i nimenea sub cer
Ca El de preamărit,
Coroana slavei este­a Lui
Căci El a biruit.

E al vieţii Domn slăvit
Şi­ncoronat,
Cu moartea Sa de Fiu ceresc
Pe moarte a călcat.
El ne­a deschis un drum
Spre lumea cea de sus,
El pentru noi a biruit,
La viaţă ne­a adus.

E Rege­al regilor în cer
Şi pe pământ,
La fel cu Tatăl în măriri,
La fel cu Duhul Sfânt.
Veniţi în faţa Lui,
În adorare staţi,
Lăudaţi pe Cel încoronat
Şi Lui vă închinaţi.




