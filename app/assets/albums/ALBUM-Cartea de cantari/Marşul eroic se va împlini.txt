Marşul eroic se va împlini
Ca vuietul unui tunet va fi,
Cu glasul celor ce cântă frumos,
Cu alăuta, slăvind pe Hristos.
/: 'Naintea celor patru făpturi vii
Şi-a bătrânilor, se va auzi
Cântarea cea nouă ce va zgudui
Universul cu-a-lui galaxii... :/

Căci Mielul stătea pe muntele sfânt,
Cu o sută patruzeci şi patru de mii
Ce-aveau pe frunţi scris Numele Său
Şi-au biruit în luptă pe Cel Rău.
/: Nimeni nu va şti să cânte cântarea
Ce-atât de frumos cuprinde-va zarea,
Căci cel dintâi rod pentru Mielul Sfânt
Martirii au fost pe pământ... :/

În gura lor, nimic n-a fost găsit;
Minciuna, întinarea nu i-au ademenit,
Căci sunt fără vină şi fără cusur,
Răbdând şi păstrând credinţa în Isus.
/: Ei au fost aicea jos, pe pământ,
Necazuri amare, cumplite răbdând;
Deci şi tu, frate, să fii credincios
Doar Domnului nostru Isus Hristos! :/

„Fiindcă ai păzit Cuvântul răbdării,
Eu te voi păzi în ceasul încercării
Care o să vină peste lumea-ntreagă,
Pentru ca cei sfinţi să creadă."
/: Temeti-vă azi de Dumnezeu
Şi daţi-I mărire doar Lui mereu!
Celui ce-a făcut cerul şi pământul,
Izvoarele apelor şi vântul... :/

 - Nicolae Moldoveanu -




