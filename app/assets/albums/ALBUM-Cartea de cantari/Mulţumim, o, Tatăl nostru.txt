Mulţumim, o, Tatăl nostru,
Pentru Fiul Tău iubit.
Mulţumim că-n orice vreme
Minunat ne-ai ocrotit.
Pentru primăveri senine,
Ca şi pentru toamne reci,
Pentru lacrimi, Ţie, Doamne,
Îţi aducem slavă-n veci.

2.Mulţumim pentru răspunsul
Rugăciunilor ce-l dai.
Mulţumim că ajutorul
Gata pentru noi îl ai.
Pentru rău şi pentru bine,
Pentru sfinte mângâieri,
Mulţumim pentru iubirea
Mai bogată azi ca ieri.

3.Mulţumim pentru toţi spinii,
Mulţumim şi pentru flori,
Pentru case şi cămine,
Pentru soarele din nori.
Pentru bucurii nespuse,
Pentru pace Te slăvim,
Pentru tainica nădejde,
Doamne mare-Ţi mulţumim.

