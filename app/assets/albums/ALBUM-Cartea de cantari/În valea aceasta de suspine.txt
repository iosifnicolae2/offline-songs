În valea aceasta de suspine,
Isuse, eu Te chem cu dor
Când valuri mari vin peste mine,
Isuse, vino-n ajutor.

Cor:
/:Isuse scump, în a mea barcă,
Tu să rămâi necontenit
Şi-apoi la cârma vieţii mele,
Să fii mereu pân’ la sfârşit.:/

Când încolţeşte iarăşi firea
Cu roade-amare pe pământ
O, vino Tu, fă-o să moară
Prin roada Duhului Tău Sfânt.

Dac-am rămas în neveghere
Şi-am adormit în somnul greu,
Tu să mai treci pe lângă mine
Şi să mă scoli, o, Domnul meu.

Ai scris în sulul Cărţii Sfinte
Că trestia ruptă Tu n-o frângi
Şi candela care mai fumegă,
Isuse scump, Tu nu o stingi.



