Aleargă la Domnul şi ajutorul Său,
Atunci când ţi-e bine şi când îţi este rău.
/: Sunt mulţi care-L caută numai în nevoi
Nu ne lăsa Tată ca ei să fim şi noi. :/

Vrăjmaşul m-ar ţine în lanţuri legat
De nu era Isus ce viaţa mi-a salvat.
/: El m-a luat pe braţe ca un bun păstor
Iar eu îi cânt slavă, că e biruitor. :/

Isus îmi e stâncă şi chiar izbăvitor
El îmi este prieten şi bun Mântuitor
/: Isus mă conduce sus în veşnicii
Şi când voi ajunge în veci îl voi slăvi. :/

Domnul e scăpare în vreme de necaz
Deci vino la Isus prietene chiar azi.
/: El îţi dă iertare sufletului tău
Şi-n ziua cea mare tu ai să fi al Său. :/

