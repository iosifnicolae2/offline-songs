Străin şi călător prin lumea veche
Mă-ntreb adeseori o Domnul meu
Când voi gusta dorita Ta venire
Cu-n zâmbet senin pe chipul Tău.

E-aşa de multă moarte şi ocară
O Doamne vreau să zbor mai sus de cer
Să fiu cu Tine viaţa mea întreagă
Să pot să înţeleg al Tău mister.

Căci m-am născut să nu mor niciodată
Cu tine Doamne vreau să mă unesc
Să port în mine veşnicia toată
Şi-ngenuncheat să-ţi spun cât te iubesc.

Mai sus de stele Domnul meu cu Tine
Voi colinda întreaga lume-a Ta
Şi lacrima şi dorul vor apune
Vor fi cuprinse de iubirea Ta

Nădejde şi speranţă am în mine
Atunci când drumul este greu
Orice-ar veni viaţa mea e-n Tine
Ai înviat şi Tu, voi învia şi eu.





