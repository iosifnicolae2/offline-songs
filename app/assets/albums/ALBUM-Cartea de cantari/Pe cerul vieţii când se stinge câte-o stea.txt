Pe cerul vieţii când se stinge câte-o stea
Şi fără ajutor îngenunchez,
Simt mângâierea Lui, durerea cum mi-o ia,
Lângă Cuvântul Său mă luminez.

Cor:
În orice clipă zic: „Aşa vrea El!”
Chiar sub povara grea, „Aşa vrea El!”
Şi dacă Domnul vrea durerea partea mea
Sunt fericit şi zic: „Aşa vrea El!”

Când cei iubiţi se duc, luaţi la Dumnezeu
Dureri în inimă, mă copleşesc,
Dar undeva eu ştiu, un loc la Tatăl meu,
O paradis măreţ, cum te doresc.

Iubirea Lui o port şi harul Său divin
Nici cum nu mă despart de Domnul meu,
Şi-n suflet liniştit, eu pace am deplin,
Căci tot ce vreau, găsesc la Dumnezeu.





