Nu dispera când ești lovit
Și mergi plângând pe cale
Cu sufletul îndurerat
Și verși lacrimi amare
/:Nu dispera o frate drag
Oricât de mare-i greul
Disprețuit și părăsit
Ca Tine-a fost și Domnul:/

Mergi trist pe drum, anevoios
Mergi frate, mergi ‘nainte
Hristos ți-e pavăză și scut
Păstor, prea bun Părine
/:E mângâiere-n ceasul greu
E turnul de scăpare
Încrede-Te în Dumnezeu
Își trimite salvare:/

Mai e puțin, s-a termina
Necazul și-ncercarea
Când Domnul Isus va veni
Se va sfârși-alergarea
/:Dureri și lacrimi n-or mai fi
Nici plâns, nici tânguire
Vor fi eterne fericiri
Cu Domnul în mărire:/

Când semeni lacrimi pe-al tău drum
Vei strânge bucurie
Cununa aici va străluci
În semn de răsplătire
/:Ce bucurii atunci vor fi
Când vom atinge țelul
La nunta cea din veșnicii
Cu Mirele, cu Domnul:/




