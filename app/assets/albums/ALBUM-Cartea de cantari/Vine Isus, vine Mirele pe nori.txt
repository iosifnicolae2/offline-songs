Vine Isus, vine Mirele pe nori,
Sunteţi gata voi fecioare,
Staţi mereu în asteptare,
Gata pentru-ntâmpinare.

E lumea în schimbare, Ceva se prevesteşte,
Pământul e-n mişcare, pluteşte un mister,
Răspunsul la-ntrebare, Isus soseşte,
Cu-alai de sărbătoare, cu oastea Sa din cer.

E pregătire mare, mireasa este gata,
Aşteaptă doar semnalul, stă gata pentru zbor,
S-aude-n duh strigarea: “O, Maranata!”.
O, vino , vino Isus, te-aşteptăm cu dor.

Căci semnele ne-arată, căci mult nu este,
Curând se-arată zorii, iar noaptea s-a sfârşit,
Pe nori cu slavă mare, vine Isus!,
Cu mii şi mii de stoluri, cu El ne-om întâlni.




