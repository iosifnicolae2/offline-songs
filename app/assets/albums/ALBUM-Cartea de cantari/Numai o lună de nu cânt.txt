Numai o lună de nu cânt
Imi pare că s-a stins un soare
Si că de veacuri pe pământ
N-am mai ajuns la sărbătoare

/:Numai o dată de nu-L simt
Cu fratii mei in gând,in toate
Alerg mă lupt si mă frământ
Să pot să ajung la unitate:/

Numai o zi de nu citesc
Cuvântul Sfânt al cărti Tale
Se uscă gândul meu si-mi cresc
Noi temeri si îndoieli pe cale

/:Numai un ceas de nu mă rog
Imi arde inima-nsetată
Și-mi pare sufletul zălog
La o întristare necurmată:/


Numai o clipă de nu-Ti pot
Simti prezența lângă mine
Nici cerul nici pământul tot
Nu pot ființa să-mi aline

/:Din orice lună,zi sau ceas
Acele clipe mai senine
Mi-au fost Isus si mi-au rămas
Doar care le trăiesc cu tine:/





