În casa Ta, Doamne aud cuvântul sfânt
Cum nu mai pot s-aud nici unde pe pământ.
Cuvântul Tău e plin de învăţături şi har
Căci el e Da, Amin şi nu-i spus în zadar.

O zi cu Tine de bucurii depline
Şi răsplătiri divine
Când simt al duhului sfânt foc
O zi cu tine Doamne eu ştiu prea bine
Mai mult e pentru mine
Decât o mie în alt loc.

În casa Ta Doamne aud cântări şi văd
Cum nu mai pot s-aud nici unde-n univers
Şi sufletul nu-mi vrea din alt izvor să bea
Decât din cel divin şi har din casa Ta.

În casa Ta Doamne genunchii când îmi plec
Şi pe veci mă tot ţii cu tine eu petrec
Şi simt un sol divin în vasul însetat
La glasul Tău Amin răspund neîncetat.




