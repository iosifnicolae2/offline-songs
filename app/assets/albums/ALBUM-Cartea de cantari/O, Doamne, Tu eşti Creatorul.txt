O, Doamne, Tu eşti Creatorul
Prin Tine, o Doamne, trăim;
Isus este Mântuitorul
Lui ne-nchinăm şi-L slăvim.
Venim să Îţi dăm mulţumire
O, Doamne, noi laudă Îţi dăm;
Mărire şi slavă şi cinste
Din inimă Ţie-Ţi cântăm.

Spre cer ridicăm mâini curate
Şi inima Ţie Ţi-o dăm;
Din palme noi astăzi vom bate
Ca Ţie onoare să-Ţi dăm.
Eşti vrednic de cinste şi laudă,
Eşti vrednic, o Domnul meu;
Cu strigăte de bucurie
Dansa-vom, cânta-vom mereu.

Refren
Doamne, Tu eşti bun,
Doamne, Tu eşti bun,
Doamne, Tu eşti bun
Şi-ndurarea Ta este eternă.




