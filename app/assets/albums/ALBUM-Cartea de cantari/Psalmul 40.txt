Psalmul 40
Eu mi-am pus nădejdea-n Domnul
Și spre mine El s-a aplecat,
M-a scos din groapa pierii,
Sufletul El mi-a înviorat.
M-ai izbăvit, o, Doamne,
Sufletul meu vesel cântă,
Inima mea te mărește
Căci m-ai izbăvit!

Refren:
/: Să se veselească-n Tine
Cei ce te caută în viața lor,
Răscumpărații Tăi să strige:
Mărit să fie Domnul Dumnezeu! :/
Dumnezeu!

M-ai chemat cu voce blândă
Și m-ai pus pe a Ta stâncă,
Eu ți-am mulțumit, o, Doamne
Și-am răspuns chemării Tale.
Te-ai îndurat de mine
Cu mare credincioșie,
Și prin marea-Ți bunătate
Tu m-ai izbăvit!

Fericit e omul care
În Domnul nădăjduiește,
El ascultă de-al lui Rege
Și în om nu se încrede.
Multe-Ți sunt minunile,
Mari îți sunt planurile,
În tot ce faci Tu pentru mine
Nimeni nu e ca Tine!

Răscumpărații Tăi să strige:
Mărit să fie Domnul, Dumnezeu!
Dumnezeu!




