Doar lângă Tine-mi aflu pacea
Când totu-n jurul meu e vânt
Doar Tu îmi mângâi sfâşierea
Când sufletul mie-n chinuri frânt.
Doar lângă Tine-mi aflu alinul
Când geme inima amar
: / Şi ochii-ntuncaţi de lacrimi
Recapătă seninul iar. / :

Doar lângă Tine-mi aflu-odihna
Când marea urlă-n jurul meu
În locuri multe şi cumplite
Şi-n ceasul ispitirii greu.
Doar Tu-mi împrăştii norii negri
Şi-nlături trăsnetul cumplit
: / Tu rupi zăvoarele de-aramă
Spre locul larg şi liniştit. / :

Doar Tu, când faţa Ta-mi răsare
Şi glasul Tău îmi spune blând
Poţi frânge marea-mi frământare
O pace-adâncă aducând.
Doar Tu poţi linişti furtuna
Şi valurile ce se bat
: / Când noaptea prea de mult ne-apasă
Şi sufletul e prea-ncercat. / :


