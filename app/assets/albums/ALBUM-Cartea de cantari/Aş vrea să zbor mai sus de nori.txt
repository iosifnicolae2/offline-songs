Aş vrea să zbor mai sus de nori
Mai sus de zări, mai sus de stele
Aş vrea sa-ajung la Domnul meu
În ţara dorurilor mele.

Ierusalime, Ierusalime,
Aş vrea să locuiesc în tine
Ierusalime, oraş frumos
Domneşte în tine, Isus Hristos.

Mă arde un dor, mă arde un gând
Un dor de tine m-a cuprins
Să părăsesc acest pământ
S-ajung la Tine, în paradis.

Acolo nu vor mai fi lacrimi
Dureri şi plâns, şi-ameninţări
Acolo sus, domneşte o pace
Şi-n Duhul Sfânt sunt desfătări.



