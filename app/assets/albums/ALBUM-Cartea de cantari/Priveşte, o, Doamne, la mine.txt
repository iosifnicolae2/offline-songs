Priveşte, o, Doamne, la mine
Căci eu te chem din mari nevoi
(:Ascultă, ascultă-mi rugăciunea,
Leagă-mi rănile cari mă dor!:)

Fă ca să capăt alinare
Şi uşurare în necaz
(:O, adă-mi pacea Ta, Isuse,
Şi mângâie-mi plânsul pe-obraz!:)

De-am rătăcit pe căi străine
Şi Te-am pierdut, o, Domnul meu.
(:Apari acum în a mea cale
Şi mă-ndreaptă pe drumul Tău!:)

Ca să nu cad de oboseală
Mă sprijineşt-o, Domnul meu!
(:Căci sunt o mână de ţărână
Sunt doar un mic urmaş al Tău:)

Şi ca să lupt eu nu pot singur
O, vino-n ajutorul meu!
(:Căci eu sunt slab, dulce Isuse
Şi drumu-i zi, de zi mai greu:)

O, de vei asculta chemarea
Şi plânsul meu Doamne nespus
(:Îţi voi cânta o veşnicie
De-aici şi până-n ceruri sus!:)




