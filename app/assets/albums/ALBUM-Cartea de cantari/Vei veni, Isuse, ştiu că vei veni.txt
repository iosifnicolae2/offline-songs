Vei veni, Isuse, ştiu că vei veni
Şi pe nori cu slavă Tu vei răsări,
Mare va fi ziua când ai să cobori,
Sărbătoarea celor fără sărbători.

Plâng în strâmtorare toţi copii Tăi
Alungaţi de lume şi de oameni răi.
Suspinând Te cheamă bieţii asupriţi,
Tu, dreptatea celor neîndreptăţiţi.

Mare-i jalea celor care gem şi plâmng
Şi-n amare lacrimi chinul lor si-l frâng.
Aşteptându-ţi ziua când ai să revii,
Bucuria celor fără bucurii.

Cad sub greul crucii mii de oropsiţi,
Veşnic fără milă, veşnic prigoniţi;
Şi aşteaptă, Doamne, ziua Ta cu dor,
Ajutorul celor fără ajutor.

Gem pe drumuri grele bieţii Tăi copii
Şi cu dor Te cheamă aşteptând să vii,
Să le ungi în suflet multele dureri,
Mângâierea celor fără mângâieri.




