O viaţă întreagă am căutat
Un prieten bun, dar nu am aflat,
Să îi spun dorinţa ce o am
Şi pacea care o doream.

Isus, al meu Prieten bun,
Să fii cu mine pe acest drum,
Căci sunt al Tău şi Tu al meu -
Nedespărţiţi să fim mereu!

Am căutat prin văi adânci,
Prin munţi, prin dealuri şi prin stânci,
Dar nu am găsit pe cel căutat:
Prieten bun şi adevărat.

Dar cineva mi-a spus aşa:
”Prieten bun e Mesia!
În toată lume de ai căuta,
Aşa Prieten nu îi afla.”

Isus, Prieten adevărat,
Cu sângele Tău m-ai spălat;
M-ai curăţit de orice rău,
Să pot lăuda Numele Tău.




