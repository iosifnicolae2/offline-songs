Când îmi bat în poartă furtunile ce vin
Nu mă tem, nu mă tem !
Când e cerul vieţii de gânduri negre plin
Nu mă tem, nu mă tem !

Eu Îl ţin de mână, de El mă alipesc
Şi întotdeauna, în ochii Lui privesc
Cu El împreună, cred şi reuşesc
Peste toate să păşesc.

Lânga mine El e cu mine mereu
Şi nici greul nu mai pare atât de greu
Nu sunt singur, orişice ar veni
Mâna Lui mă va păzi.

Când mă simt învins de al vieţii val
Nu mă tem, nu mă tem !
Mâna Lui mie-ntinsă, punte spre liman
Nu mă tem, nu mă tem !

Dacă îndoiala din nou mă va-ncerca
Nu mă tem, nu mă tem !
Chiar dacă puţină e credinţa mea
Nu mă tem, nu mă tem !



