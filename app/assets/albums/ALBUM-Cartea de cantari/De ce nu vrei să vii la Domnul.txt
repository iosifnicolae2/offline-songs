De ce nu vrei să vii la Domnul
Când El te cheamă pe-al Său drum
Să mergi voios şi să laşi totul
Ce te împiedică acum?

/:O vino azi:/ cât mai degrabă
Căci mâine va fi prea târziu,
Isus te cheamă-n fericire
Vino acum cât mai eşti viu.:/

El pentru tine a suferit
Sus la Golgota, la Calvar
Şi-n locul tău El a murit
Vino acum la al Său har.

Vino să vezi şi tu iubirea
Cea sfântă şi nemărginită
Şi vei vedea tu fericirea
Ce pentru sfinţi e pregătită.

Cu El vom fi în veşnicie,
Mereu, mereu vom lăuda,
Sus va fi mare bucurie
Şi-I vom cânta: Aliluia.


