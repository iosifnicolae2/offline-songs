Mai sus de cerul înstelat,
Am un Părinte adevărat:
Este Fiul lui Dumnezeu,
Isus, Mântuitorul meu.

Cor:
El e al meu, căci m-a iubit;
Cu mine e necontenit.
Slavă multă-i în jurul Său,
Dar ce-i mai scump: Isus e-al meu!

În locul meu, S-a răstignit,
M-a iertat şi m-a mântuit;
Deci, bucuros, mă-nchin Lui, eu
Şi-s fericit că e al meu.

În inima mea-i fac un loc
Şi nu va mai pleca deloc;
Voi fi pe veci copilul Său;
Eu sunt în El, căci El e al meu.

Curând, când El va reveni
Şi slava Lui o voi privi
Voi zice, strâns la pieptul Său:
„Acum, pe veci, Hristos e-al meu!"

 - Nicolae Moldoveanu -





