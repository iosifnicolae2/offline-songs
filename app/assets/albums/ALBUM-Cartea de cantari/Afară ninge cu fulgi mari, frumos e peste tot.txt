Afară ninge cu fulgi mari, frumos e peste tot
Grădinile s-au îmbrăcat cu-o haină de omăt
Iar eu privind cum vin în zbor fulgi albi plutind uşor
Sunt fericit, că prin Isus, alb ca zăpada sunt.

Refren:
Ca fulgul de nea, ca fulgul de nea,
Ca fulgul de nea să fiu şi eu aş vrea.
Stea de zăpadă, steluţă albă,
Strălucitoare şi ziua şi noaptea.

2.O, ce frumos e ca să fii alb ca fulgul de nea
Să ştii că din cer ai venit şi-acolo-i ţara ta.
Crenguţa goală s-o-nveleşti, de ger să o păzeşti
Să luminezi drumul noaptea, ca stea să străluceşti.

