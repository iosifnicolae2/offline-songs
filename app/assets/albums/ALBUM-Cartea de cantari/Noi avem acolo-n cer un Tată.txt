Re major

Noi avem acolo-n cer un Tată
Care ţine-n larguri bolta înstelată.
Noi avem un Creator puternic,
La a Lui poruncă toate calea-şi ţin.

Cor:
Soare, lună, stele, marea-n valuri grele,
Munţii-nalţi şi plopii falnici Îţi dau slavă.
Tot ce-n zări cuvântă, zi şi noapte cântă:
„Aleluia Celui Sfânt! Amin!"

Noi avem acolo-n cer un Frate
Ce-i născut din Tatăl, din eternitate.
Noi avem un Miel jertfit pe cruce,
Miel de izbăvire din eternul chin.

Cor:
Mii de inimi smulse din păcate-ascunse
Sus în cer şi jos în lume Îi dau slavă.
În vibrări de strune ceru-ntreg răsune:
„Aleluia lui Isus! Amin!"

Noi avem aici cu noi în viaţă
Pe Mângâietorul, care ne învaţă.
Noi avem pe Însuşi Domnul slavei
Ce ne dă lumina, sprijin şi alin.

Cor:
Înălţăm, spre astre, glasurile noastre;
Făurim în orice zi un imn de slavă;
Preamărim pe Fiul, adorăm pe Tatăl
Şi trăim prin Duhul Sfânt. Amin!




