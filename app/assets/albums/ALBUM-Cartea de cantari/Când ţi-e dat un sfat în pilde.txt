Când ţi-e dat un sfat în pilde,
Când o mână ţi se-ntinde,
Ca să fii scăpat de chin,
Cum sa nu răspunzi Amin.

Să nu stăm pe bănci de formă
Într-o casă uniformă,
Câţi pe Domnul îl iubim
Să strigăm cu toţi Amin.

Când ţi-e dată veşnicia,
Lasă la pământ mândria
La atâta măreţie,
Poţi să spui aşa să fie.

Când ai fost salvat de moarte
Şi de a răului şoapte
De-ameninţătorul chin
Cum să nu răspunzi Amin.

Ţi-ai întins spre mine mâna
Şi mi-ai pregătit cununa
Ţie Doamne mă închin
Te slăvesc şi-ţi cânt Amin.



