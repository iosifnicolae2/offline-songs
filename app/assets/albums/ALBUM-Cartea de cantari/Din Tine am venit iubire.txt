Din Tine am venit iubire
Şi tot spre Tine merg mereu
Frumuseţe şi desăvârşire
Doar Tu dai sufletului meu.

/: O iubire, o iubire
Har etern venit de sus
Mântuire, mântuire
Prin Golgota ne-ai adus. :/

Deşi întruna eşti cu mine
Şi necurmat mă fericeşti
Mă arde dorul după Tine
Să Te pătrund aşa cum eşti.

Fă clipele vieţii mele
Izvoare prospete de har
Ca să ţâşneşti doar Tu din ele
Îmbelşugat pe-orice hotar.

Din Tine am venit iubire
Şi merg spre Tine ne-ncetat
Că-n binecuvântata-Ţi fire
E Dumnezeu cu-adevărat.


