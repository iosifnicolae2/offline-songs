Sunt în Mâna Ta, Isuse
Şi aceasta mi-e de-ajuns,
Chiar când temeri nemaispuse
În adâncuri mi-au pătruns.

Cor:
Sunt în Mâna Ta, sunt în Mâna Ta
Sunt în Mâna Ta cea tare
Şi pe nor ca şi pe soare
Sunt în Mâna Ta, Isuse,
/: Sunt în Mâna Ta :/

Sunt în Mâna milei Tale
Când bat vânturi de-ndoieli,
Iar când sunt rănit pe cale
Tu mă vindeci şi mă speli.

Sunt în Mâna nesecată
A-nsoritului Tău har,
Chiar când viaţa mi-e purtată
Peste-al beznelor hotar.

Sunt în Mâna Ta oriunde,
Orişicând şi orişicum
Ea de moarte mă ascunde
Când s-ar arăta în drum.





