Fraţi în Domnul Isus fiţi puternici
În credinţă ca să biruiţi
Orişice săgeată arzătoare
De la acel rău când o primiţi !
Înainte şi mereu ’nainte,
Plini de Duhul Sfânt să ’naintăm
Şi cu-n cuget plin de armonie
Zi şi noapte cu toţi să /: cântăm. :/

/: Maranata, să fim gata
Domnul nostru vine în curând ca să ne ia
Maranata ! Maranata !
Să ne ducă în patria Sa. :/

Ochii sus şi cu iubire sfântă
Să ne mângâiem pe-acest pământ
Până-n clipa când pe nori cu slavă
Se va arăta Păstorul Sfânt.
Deci, e timpul să veghem cu toţii
Şi din inimă să-L aşteptăm
Dar până atunci cu bucurie
Zi şi noapte cu toţi să-I /: cântăm. :/

 Dragostea Lui Isus să n-o pierdem
Orişicâte încercări vor fi
Căci nimica din această lume
Să ne-nvingă nu va reuşi
Forţa cea divină ne va ţine
Căci în inimi tainic o purtăm
Isus e a noastră biruinţă
Deci în El ne-ncredem şi /: cântăm. :/

  -Nicolae Moldoveanu -



