Împodobeşte-te cu-nţelepciune,
Căci prin ea vei fi biruitor.
Deosebeşte lucrurile bune,
Şi te învaţă să fii răbdător.

Cor:
Căci nu-i mai mare erou,
Decât cel care rabda-ncercarea,
În faţa lui Dumnezeu, nu e mai mare erou,
Decât cel ce trăieşte răbdarea.

Dacă vrei să moşteneşti ţara,
Să locuieşti în cerul minunat,
Tu nu uita c-acolo lângă Domnul
Vor sta numai aceia ce-au răbdat.

Deci să ai îndelungă răbdare,
Chiar dacă cerul parcă te-a uitat,
Căci Dumnezeu te pune la-ncercare,
Tu rabdă şi nu fi descurajat.

Pe-o piatră albă vei purta un nume,
Un nume scump pe veci vei moşteni,
De vei răbda durerile din lume,
De vei răbda, atunci vei birui.




