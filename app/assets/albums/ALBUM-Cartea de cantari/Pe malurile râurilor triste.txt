Pe malurile râurilor triste,
Pe ţărmul apelor din Bablilon,
/: Şedeam tăcuţi şi toţi plângeam cu jale
Când ne-aduceam aminte de Sion. :/

În sălciile din ţinutu-acela,
Noi harfele, toate... le-am atârnat;
/: Acolo toţi chinuitorii noştri
Să le cântăm cântări... au aşteptat. :/

Aspuritorii vrut-au bucurie,
Vrăşmaşii noştri veselii au vrut,
/: Cântările Sionului cerură,
Să le cântăm din harfe ne-au cerut. :/

Cum, Doamne, să putem cânta noi, oare,
Cântările Sionului iubit,
/: A’ Domnului cântări neprihănite,
Pe un pământ străin şi nedorit? :/

De te-oi uita, Ierusalim, să-şi uite
A ei destoinicie dreapta mea,
/: De cerul gurii limba-mi se lipească,
De nu-mi va fi la Tine inima. :/

De nu-mi voi aminti mereu de tine,
De nu voi face din Ierusalim
/: A bucuriei culme minunată,
A dorului puternic şi sublim! :/

Adu-Ţi aminte, Doamne,-adu-Ţi aminte
De ai Edomului stricaţi copii
/: Ce-n ziua când plângea Ierusalimul
Strigau toţi: „Radeţi-l din temelii!” :/

Ah, fiica Babilonului, sortită
La pustiiri cum nu s-au mai văzut,
/: Ferice de acel ce-ţi va întoarce,
La fel, tot răul ce ni l-ai făcut! :/

Ferice de acel ce cu putere
Va apuca pe toţi copiii săi,
/: Și-i va zdrobi de Stânca Mântuirii,
Pe fiii Babilonului cei răi




