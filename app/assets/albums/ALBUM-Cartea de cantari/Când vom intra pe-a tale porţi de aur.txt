Când vom intra pe-a tale porţi de aur,
Ierusalime, loc iubit şi sfânt,
/: Tot cerul va fi plin de osanale,
Spre slava Celui pururi drag şi sfânt. :/

Uimiţi de-atâta sfântă măreţie,
Scăpaţi de lutul ce ne-a frământat,
/: În veci de veci, cânta-vom numai Ţie
Şi sângelui ce ne-a răscumpărat. :/

Cu ochii-n lacrimi de bucurie sfântă,
Scăldaţi în raza soarelui dorit,
/: Nesăturaţi de Faţa Ta cea blânda,
Iţi vom cânta, pe veci, căci ne-ai iubit. :/

Pe străzi de aur ca sticla străvezie,
Cu toţi cei dragi şi scumpi ce i-am iubit,
/: Cânta-vom veşnic slavă, numai Ţie,
De dragostea cu care ne-ai iubit. :/

Ierusalime, vei auzi cântarea,
Ce îngerii n-o ştiu şi n-au cântat,
/: Atunci, în ziua când va fi serbarea
Poporului pe veci răscumpărat. :/

Când întristarea, din inimi, va fi ștearsă,
Şi fericirea veşnică va fi,
/: Dorita noastră, scumpa noastră casă,
Ierusalime, când te vom zări? :/



