Un călător se cobora
Spre Ierihon, pe drum grăbit
Ducând cu el averea sa
Cu oameni răi s-a întâlnit.
Trecând pădurea de măslini
L-au întâlnit nişte străini
Ei l-au bătut, l-au dezbrăcat
: / Şi-aproape mort ei l-au lăsat. / :

Trecând pe-acolo un levit
Pe-acelaşi drum, întâmplător
Spre cel căzut el a privit
Indiferent, nepăsător.
Trecând la fel şi un preot
Şi el privi şi-atâta tot
La cel căzut şi dezbrăcat
: / Să moară jos el l-a lăsat. / :

Dar pe sub ramuri de măslin
Pe-acelaşi drum se cobora
Un călător cu-al său asin
: / Samaritean el se numea. / :
Şi când privi la cel sărman
Acel milos samaritean
El s-a oprit, l-a ridcat
: / Şi rănile i le-a legat. / :

Şi-atunci pe drumul cel pustiu
Până la han, pân´ la hangiu
Pe spate la asin l-a pus
Şi-n casă pe căzut l-a dus.
Şi pentru el a cheltuit
Hangiului el a plătit
Samariteanul cel milor
: / Era Isus, Isus Cristos. / :

Poveste-aceasta e şi-a ta
Şi tu ai fost căzut aşa
Şi-atâţi leviţi, şi-atâţi preoţi
Trecut-au iar nepăsători.
Dar bunul tău samaritean
El te-a adus din nou la han
Şi rănile ţi le-a legat
: / Şi de păcate te-a iertat. / :

Trecând pădurea de stejari
Tu, frate, fii atent mereu
Căci calea-i plină de tâlhari
Ce urmăresc sufletul tău.
În jos să nu priveşti nicicând
Chiar dacă urci spre Cer plângând
Tu mergi cu crucea până sus
: / Aşa cum mers-a şi Isus. / :




