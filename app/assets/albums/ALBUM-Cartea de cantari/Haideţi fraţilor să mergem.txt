Haideţi fraţilor să mergem
Cu paşi repezi spre Isus!
Să ne ţinem mână-n mână
Până vom ajunge sus!

/:Haideţi fraţilor, ‘nainte
Cu Satan să ne luptăm
Domnul Isus să ne ajute
Ca-n luptă să rezistăm:)

Căci lui Satan pe pământ
Toţi i-am declarat război
Hai, să ne iubim cu toţii
Căci Isus este cu noi.

(:Să ne sprijinim, în rugă
Când suntem prin încercări!
În Isus, salvarea noastră
Să ne găsim dezmierdări:/

Acum trăim timpuri grele
Şi nu-i deloc de glumit,
Hai, să ne iubim mai tare
Căci e timpul pe sfârşit

/:Domnul nostru, e Domn mare:
Cu El nu putem glumi
El va da cununa vieţii
Celor ce vor birui:/

Nici chiar moartea să nu poată
De El a ne despărţi!
Cei ce au murit în Domnul,
Cu El, în veci vor trăi.

/:Şadrac, Meşac şi Abed-Nego
L-au biruit pe cel rău
Noi să facem toţi ca dânşii
Căci cu noi e Dumnezeu:/

Mulţi au suferit cu Domnul
Ani de-a rândul, pe pământ,
Dar nu au vegheat o clipă
Şi cununa şi-au pierdut.

/:Poţi să-L pierzi pe Domnul Isus
Dac-o clipă n-ai vegheat
Şi atunci o veşnicie
N-ai decât de regretat:/




