Numai Sfânta Carte la rugă m-a-ndemnat
Glasul ei îmi spune că eu sunt iertat.
Pace-mi dăruieşte, har fără sfârşit
Toate numai de la Isus le-am primit.

Cor:
 /: Cred c-această Carte are autor
Chiar pe Domnul Slavei cel nemuritor
Înspre ceruri calea luminează neîncetat
Toată Sfânta Carte e-adevăr curat. :/

2.Numai Sfânta Carte să-I cânt m-a învăţat
O cântare care nu s-a mai cântat
A cântat-o Moise marea când trecea,
Pavel, care-atâta-n Domnul se-ncredea.

3.Numai Sfânta Carte, cuvântul minunat
Calea către ceruri Ea mi-a arătat.
Spune despre Isus şi de Duhul Sfânt
Şi de revenirea lui Isus curând.




