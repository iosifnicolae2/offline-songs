N-am să uit, Isuse, Doamne, niciodată
Din ce greu, prin ce minune m-ai scăpat!
/: N-am să uit iubirea Ta nemăsurată,
Dragostea şi grija Ta cea minunată:
C-am fost mort, şi dintre morţi m-ai înviat,
Dintre morţi m-ai înviat... :/

N-am să uit nicicând, durerea era mare
Şi-am strigat să nu mă laşi, căci nu mai pot,
/: N-am să uit cum mi-ai răspuns cu îndurare,
Când, în noaptea cea neagră de întristare,
Mi-ai umplut de strălucire chipul tot,
Strălucire chipul tot... :/

Astăzi am, Isuse, Doamne,o primăvară:
Fără nori şi fără plâns şi fără chin;
/: Şi-Ţi aduc o mulţumire, floare rară,
Revărsând întreaga inimii comoară
Din potirul sfânt al rugăciunii plin...
Sfânt al rugăciunii plin. :/

 - Traian Dorz -




