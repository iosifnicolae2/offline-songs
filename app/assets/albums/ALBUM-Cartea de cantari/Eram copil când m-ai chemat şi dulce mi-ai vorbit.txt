Eram copil când m-ai chemat şi dulce mi-ai vorbit
În suflet dorul mi-ai lăsat, Isuse al meu iubit
De atunci te aştept Isuse drag cu lacrimi si cu plâns
Te-aşteaptă sufletul în prag iar dorul-i mai aprins

Căci vei veni atunci, ne-ai spus că nu mai este mult
Noi Te-aşteptam privind în sus către locaşul sfânt
Ne arde inima în piept de-atâta drag şi dor
Ne pare drumul-aşa de greu prin flăcări de cuptor

Câte necazuri au trecut şi valuri mari, şuvoi
Dureri şi boale-au încercat dar Tu ai fost cu noi
Ce fericiţi suntem Isus că în toate ai vegheat
Cu cât a fost drumul mai greu, cu-atât ne-ai ajutat

Apasă greu povara grea vrăjmaşii ne-nconjor'
Dar Domane Tu nu ne lăsa nicicând în mâna lor
Cu cât paharu-i mai amar, cu-atât mai dulce sunt
Ţi-aducem jertfe pe altar, Isuse bun şi sfânt

Câte necazuri vor veni de Tine nu mă las
Eu nu dau lumii timpul meu, nu merg cu ea un pas
Caci doar Isuse Ţie-ţi dau iubirea cu al ei glas
Ţi-aduc încet cântarea mea şi-al umbletelor pas
Nu-mi pasă nici de ura lor când mă batjocoresc
Îţi dau iubirea până mor şi cântul cât trăiesc.


