Ce dulce ne-a fost Doamne iubirea Ta frumoasă
Prin ea am fost oriunde ca-n cea mai dulce casă
Prin ea am fost oriunde ca-n cea mai sfântă pază
Prin ea prin orice noapte ne-a strălucit o rază

/: Nu ne lăsa Isuse nicicând fără de ea
Iubirea dacă-o pierdem nimic n-om mai avea :/

Iubirea Ta prin soare ne-a dus întotdeauna
Ea-n blânda susurare ne-a preschimbat furtuna
Oriunde ne-a dat umbre şi-oriunde ne-a-ntins masă
Ce dulce ne-a fost Doamne iubirea Ta frumoasă

Iubirea Ta mi-e Doamne cea mai curată pară
În ea am dat comoara ori cui a fost s-o ceară
Ea orice rugăciune de-o faci înlăcrimată
Ea-i numai bucurie de fiecare dată



