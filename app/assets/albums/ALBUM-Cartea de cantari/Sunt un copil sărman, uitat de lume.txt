Sunt un copil sărman, uitat de lume
Şi pribegesc hoinar pe-acest Pământ,
În căutarea unei lumi mai bune,
În care-aş vrea să intru mai curând.
 /: Sunt călător şi n-am nimic pe lume,
    Bucuriile toate mi se frâng
    De-s amărât, nimeni nimic nu-mi spune
    Şi nimănui nu-i pasă dacă plâng. :/

De-tâtea ori aştept o-ncurajare
Să-mi îndulcesc amarul de pelin,
În sufletul pribeag să îmi strecoare
O bucurie după-atâta chin.
 /: De-atâtea ori sunt singur, n-am pe nimeni,
    Şi n-are cin’ să-mi vină-n ajutor,
    N-aud de nicăieri o vorbă bună,
    Să-mi răcorească pieptul plin de dor. :/

Îmi arde sufletul în vâlvătaie,
În inimă doar răni mi s-au ivit,
În lupta grea, în apriga bătaie
În care deseori căzui lovit...
 /: Eu Ţara mea o văd în depărtare,
    Nădăjduiesc, deşi-s aproape învins,
    Speranţa mă-tăreşte-n alergarea
    Spre Ţara mea, eternul paradis. :/

E Ţara mea mai sus de tot, în zare,
Doar aici jos săgeţile străpung,
C-adeseori mă clatin pe picioare
Şi-mi pare că acolo n-am s-ajung.
 /: Nu voi putea să cad în deznădejde,
    Căci lângă mine stă chiar Isus
    Şi m-a întreba în susur blând, subţire:
    „Ce faci tu, frate? N-ai vrea să vii sus?” :/

Mă voi scula, din nou, plin de putere,
Voi alerga-mpreună cu Isus;
Şi voi sfârşi o cale de durere.
În Ţara de cleştar, acolo, Sus.
 Acolo fericirea se aşterne,
 Nu vor mai fi dureri pe-al Ţării şes
 Ultima lacrimă ce-o am pe gene
 Şi-obrazul tot, de plâns îmi va fi şters.
 Şi-orice jignire, suferinţă, rană
 Vor fi uitate, parcă n-ar fi fost,
 Căci Dumnezeu va-mpărăţi cu slavă
 Şi lângă El, vom fi la adăpost.





