O, noi ne-am bizuit pe Domnul,
De-aceea nu ne-au biruit
Nici vântul când vuia puternic,
Nici valul când izbea cumplit.

R: Bizuiţi-vă pe Domnul
Toţi ai Lui, în orice fel,
Căci în El au biruinţă
Câţi se bizuie pe EL.

2. O, noi ne-am bizuit pe Domnul,
De-aceea când zdrobiţi păream,
Spre fericita izbăvire
Adânc încrezători priveam.

3. O, noi ne-am bizuit pe Domnul,
De-aceea-n nopţi de suferinţi
Închişi, noi pregăteam în lanţuri
Cântarea marii biruinţi.

4. O, noi ne-am bizuit pe Domnul,
De-aceea azi cântăm aşa,
Din toată inima slăvindu-I
Puterea şi iubirea Sa



