Când harfa ta iţi amuteste,  O, cântărețule, să ştii
Eşti biruit şi te pândește   Cumplitul gol din nopţi pustii...
Eşti ca fântâna fără apă  Şi ca statuia-nțepenit:
La tine nu se mai adapă  Cel ars de sete şi trudit.

Nu-şi mai găsește alinare   Cel săgetat de suferinți;
Nici mângâieri, nici ușurare,  În scrâşnetele lui de dinţi.
Tu eşti înfrânt, o, cântărețe,  Când glasul tău a amuţit.
Şi-atrăgatoarea frumusețe  De ochii tăi s-a despărţit...

Căci viaţa ta e doar cântarea;  Ea-i darul ce ţi-a fost adus,
Prin ea tu ţi-ai făcut intrarea,  În slujba Domnului Isus.
O, dacă taci, trăieşti înfrângeri  Şi chinuri de nândurat;
În suflet totdeauna sângeri  Şi trupu-n neguri ţi-e-mbrăcat.

Când harfa ta işi curmă cântul  O, cântărețule, eşti stins...
Zdrobit ţi-e duhul de pământul  Ce te-a atras şi te-a cuprins.
Cântând iţi vei păstra puterea   Şi sufletul în veci frumos;
Ducând în cântec mângâierea,   Eşti mângâiat tu, de Christos.




