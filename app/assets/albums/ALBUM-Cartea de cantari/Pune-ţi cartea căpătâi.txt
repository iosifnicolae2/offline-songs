Pune-ţi cartea căpătâi
Cartea Celor Sfinte!
Drag copil şi să rămâi
Tot cu ea în minte.

Cor:
Biblia, Biblia, este-a vieţii carte
Dumnezeu prin ea la viaţă
Ţie-ţi face parte.

Ea-ţi răspunde ne-ncetat
La orice întrebare,
Dacă-ntrebi cu gând curat
Şi cu ascultare.

Ea cu dărnicie oricând
Ţie-ţi dă lumină
Şi-ţi înalţă orice gând
Dincolo de tină.

Ca s-ajungi la Dumnezeu
În cereşti palate
Pune-ţi cartea Lui mereu
Căpătâi în toate!




