Astăzi vin şi-mi plec genunchii
Înaintea ieslei Tale
/: Copilaş din altă lume
Obosit de frig şi cale :/

2. Îmi plec inima şi faţa
Copilaş din zare-albastră.
/: Şi mă-nchin cu umilinţă
Călător prin lumea noastră :/

3. Nu am smirnă ca şi magii,
Nici tămâie şi nici aur.
/: Lacrimile pocăinţei
Îmi sunt singurul tezaur :/

4. Ţi le-aduc acum 'nainte
Cu sfială şi ruşine.
/: Copilaş venit din ceruri
Să porţi crucea pentru mine. :/



