Eu mă culc şi-adorm în pace
Căci Tu, Doamne mă veghezi.
Când suspin în miez de noapte
Şi cu lacrime sub pleoape,
Tu, Isus mă cercetezi.

Puii de lei strigă de foame
Dar eu liniştit adorm.
Căci Te am pe Tine, Doamne
Lângă mine-n orice vreme
Şi-mi dai pâinea ca prin somn.

Mai presus de-orice făptură
Cu iubire m-ai creat.
Mi-ai dat sfântă-nvăţătură
Şi-o cântare nouă-n gură
Să Te laud Doamne, ne-ncetat.

Mi-ai dat slavă îngerească
Mi-ai dat Duh, din duhul Tău.
Sunt a cerului mireasă
Preoţie-mpărătească
Sunt din neam de Dumnezeu.

Toţi cei ce se-ncred în Tine
Şi se-ascund la umbra Ta
Vor avea bleşug de pâine
Nu vor fi daţi de ruşine
Căci de grija, Tu porţi.

Fii lăudat o Doamne mare
Pe vecie înălţat
Tu dai florilor culoare
Tu-i dai câmpului splendoare
Să fii binecuvântat.

 - Puiu Chibici -



