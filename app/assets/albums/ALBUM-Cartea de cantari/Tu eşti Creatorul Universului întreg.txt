Tu eşti Creatorul Universului întreg
Tu eşti început şi întregire tuturor
Stelele şi luna glasul Tău îl înţeleg
Marea şi pământul, tot ce are viaţă
Îţi dedică existenţa lor.


Toate Le-ai creat pe toate Mâna Ta le ţine
Toate îmi spun că Tu eşti Dumnezeu
Ai trimis suflarea Ta şi viaţă peste mine
Şi mai mult de tot ce eşti Tu eşti Tatăl meu


Împărat al slavei Tu luminii eşti Stăpân
Îngerii Te laudă şi oştirile cereşti
Vin cu bucurie, viaţa mea să ţi-o închin
Vreau să-Ţi simt prezenţa, să-Ţi ascult cuvântul
Să Te-aud şoptind că Mă iubeşti.

  - Nelu Vlasin -





