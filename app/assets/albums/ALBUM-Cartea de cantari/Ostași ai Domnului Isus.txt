Ostași ai Domnului Isus,
Ce crucea Lui, ca steag v-ați pus,
/:Să știți că-n lumea asta, voi,
Purtați un lung și greu război:
Războiul lui Isus!:/

La luptă voi sunteți chemați,
Și partea voastră-i să luptați.
/:Să biruiți e-al vostru țel,
În fruntea luptei merge El;
Să nu descurajați!:/

'Nainte, deci, prin vânt și ger,
Prin suferințe și dureri!
/:Iar plata, pentru că luptați,
Pe-acest pământ să n-așteptați,
Căci multă este-n cer!:/

Iar voi să n-așteptați să fiți,
De lumea asta mai iubiți!
/:O, n-așteptați, că-i în zadar!
Isus a suferit amar...
Și voi să suferiți!:/

Să nu doriți să câștigați,
Cunună, fără să luptați,
/:Căci nu puteți să dobândiți,
Cunună fără suferinți...
O, nici să nu-ncercați!:/





