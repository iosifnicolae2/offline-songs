La revedere, ne vom vedea,
La revedere, ne-om saluta,
La revedere, ne-om întâlni
Acolo sus, în veşnicii.

La revedere, fraţi şi surori,
La revedere, ascultători,
La revedere, pe viitor,
Să ne vedem cu toţii în cer.

Ne vom vedea cu toţii în marea dimineaţă,
Ne vom vedea cu toţii iarăşi faţă-n faţă,
Ne vom vedea pe marea vieţii de cristal.

Ne vom vedea în minunata primăvară,
Ne vom vedea în veşnicii cu toţii iară,
Ne vom vedea la malurile de smarald.

Ne vom vedea în ţara dincolo de soare,
Ne vom vedea pe-a veşniciilor splendoare,
Ne vom vedea sus în palatul de rubin.

Ne vom vedea acolo unde nu-i durere;
Ne vom vedea în ţara dincolo de stele,
Ne vom vedea în dimineaţa fără nor.




