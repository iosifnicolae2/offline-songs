Dumnezeu m-a creat cu iubire,
Am în suflet iubire din El
Mi-a dat viaţă şi înţelepciune
Ca să pot să-L urmez şi eu.

/:Viaţa mea e legată de ceruri,
E zidită cu dragoste sfântă,
Harul Domnului meu
Mă-nsoţeşte mereu
Prin iubirea lui Dumnezeu.:/

Când eram rătăcit în păcate,
Dumnezeu m-a iubit chiar şi-atunci
A trimis Fiul Lui să mă scape
De la moarte şi din păcat.

Mă încred în iubirea-i divină,
Mă încred în cuvânt, în Isus
El zideşte iubire în mine
Până când voi ajunge-n cer sus.


