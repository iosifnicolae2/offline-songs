Să-i mulţumeşti lui Dumnezeu
De ai în lume azi o mamă
/: Şi s-o asculţi acum cu drag,
Căci te-a crescut cu griji, cu teamă. :/

S-o îngrijeşti acum cu drag,
De este încă în viaţă
/:  Şi s-o ajuţi, chiar pribegind
Cu multe greutăţi în viaţă. :/

Căci numai mama te-a crescut
Din frageda-ţi copilărie,
/: Şi numai ea ţi-a arătat,
Cuvântul vieţii din pruncie. :/

Ea pentru tine s-a rugat,
Şi zi, şi noapte cu plăcere,
/:  Iar dimineaţa s-a sculat,
Spre a-ţi servi cu mângâiere.  :/

De-ai fost bolnav, ea te-a-ngrijit,
Cu dragostea ce-alină dorul,
/:  Iar dacă toţi te-au părăsit,
Doar ea ţi-a fost mângâietorul.  :/

Iar dacă mama ţi-a murit,
Şi n-ai atâta mângâiere,
/:  Atunci să pui pe-al ei mormânt,
Buchet de flori , spre amintire.  :/





