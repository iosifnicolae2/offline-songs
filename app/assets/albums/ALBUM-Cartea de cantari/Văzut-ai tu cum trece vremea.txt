Văzut-ai tu cum trece vremea
În valuri repezi ne'ncetat?
Se duce-ntruna ca scânteia,
Ca valul neânduplecat.

Cor:
Se duce vremea, se duce-ntruna.
Iar tu rămâi în stare rea.
Se duce vremea, se duce-ntruna;
Deci, folosește-te de ea!

Trecut-au veacuri ca și-o umbră
Și chiar popoare rând pe rând,
S-au dus si ale noastre nume
Într-un adânc fără de fund.

Dacă s-au dus acestea toate,
Mult nu va trece si-n curând
Te-i duce și tu ca și-o noapte
Și vei intra într-un mormânt.

Să prinzi prilejul chiar acuma!
Predă-te azi lui Dumnezeu,
Căci El, la noi, din cer trimise
Mântuitor pe Fiul Său!

El, în iubirea Lui cea mare,
S-a coborât din slava Sa;
De bună voie, S-a dat mortii
Pe cruce pentru vina ta.

Iar azi întinde cu blândețe
Isus, străpunsă mâna Sa.
Vă cheama azi pe toti pierduții
Veniți, primiți iertarea Sa!

