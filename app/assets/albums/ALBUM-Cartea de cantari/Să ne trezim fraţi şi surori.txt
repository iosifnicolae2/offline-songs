Să ne trezim fraţi şi surori
Să nu ne prindă somnul
Căci au sosit ai zilei zori,
/: Curând soseşte Domnul. :/

Curând, curând El va veni
Să-şi ia mireasa sfântă
Pe care o va-mpodobi
/: Cu haina cea de nuntă. :/

Îngrijorări să n-ai de fel,
Căci Domnul te iubeşte.
Tu poartă-ţi crucea ca şi El,
/: Isus te întăreşte. :/

Chiar toţi de-ar fi-mpotriva ta
Cu hule şi ocare
Tu frate nu descuraja
/: Căci plata-n cer ţi-e mare. :/

Să preamărim cerescul Miel
Nădejdea noastră vie.
Ferice-acei aleşi de El
/: Cu El în cer să fie. :/





