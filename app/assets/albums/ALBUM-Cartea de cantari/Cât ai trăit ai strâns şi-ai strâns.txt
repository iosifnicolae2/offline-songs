Cât ai trăit ai strâns şi-ai strâns
Cum strânge de pe crengi furtuna
/: Şi-acum te uiţi cu suflet strâns
Căci toate câte ţi le-ai strâns,
/: Te lasă una câte una. :/

2. Ai vrut în lumea de nevoi
Să-ţi faci un rai de cutezanţă
/: Şi-acum dai totul înapoi
Şi pleci de-aici cu pumnii goi
/: Dar unde pleci tu n-ai speranţă. :/

3. Ai vrut aici pe acest pământ
Să-ţi saturi inima flămândă,
/: Dar vai, cu cât ai adunat
Cu-atât de lume te-ai legat
/: Cu-atât mai grea e despărţirea. :/

4. Priveşte azi ce ţi-a rămas
Şi singur judecă-ţi fiinţa
/: Isus te cheamă, fă un pas
Şi-alege-n ultimul tău ceas,
/: Comoara cea de preţ, căinţa. :/


