Aş vrea să zbor, în zori, ca porumbelul,
S-ajung mai sus, la Domnul meu iubit;
/: Să nu mai fiu, în asta tristă viaţă,
Să fiu mângâiat de Dumnezeu. :/

Ajunge pentru mine-această viaţa
În care eu m-am chinuit mereu!
/: Aş vrea ca pururi să fiu lângă Domnul,
Din instrument să-I cânt şi eu mereu. :/

Să-mi stâmpăr inima ce mult suspină,
De-atâta timp lovită de dureri;
/: Să-mi cânt mereu, din instrument, sfârşitul
De zile cu necazuri şi dureri. :/

Să-mi răcoresc a mea inimă tristă,
Cântând cu cei ce i-a răscumpărat;
/: Pe veci de veci, să fiu mereu cu Domnul,
Cu-acei ce-n lume s-au iubit ca fraţi. :/

Aş vrea să fiu unit cu-aceia care
Cu sânge scump au fost răscumpăraţi,
/: Ce şi-au primit cununa de viaţă
Din mâna Domnului ce i-a salvat. :/



