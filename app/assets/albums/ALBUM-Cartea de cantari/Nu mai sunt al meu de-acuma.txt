Nu mai sunt al meu de-acuma
Isus e Stapanul meu:
Vreau să fiu cu El întruna
Şi ca să-L servesc mereu.

Cor:
Sunt al Tău, sunt al Tău!
Pe deplin, eu sunt al Tău!
Tot ce am în stăpănire
Le depun la tronul Tău.

N-am nimic în stăpânire,
Căci ce am nu e al meu;
Chiar în clipa mântuirii,
M-am pus în serviciul Tău.

Da, îmi e cu neputinţă,
Fără Isus, să trăiesc!
Cu întreaga mea fiinţă,
Doar pe El vreau să-L iubesc.

Doamne, Tu să-mi dai credinţă!
Mă ajută, tot mereu,
Să-Ţi urmez în umilinţă,
Până la sfârşitul meu.

 - Nicolae Moldoveanu -



