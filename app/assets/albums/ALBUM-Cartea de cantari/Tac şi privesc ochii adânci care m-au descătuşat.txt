Tac şi privesc ochii adânci care m-au descătuşat
Când eram lovit de stânci.
Azi simt o lacrimă de foc ce a curs din ochii Tăi
Te iubesc Domnul meu.

Tu eşti iubirea mea dintâi, primul pas mi l-ai schimbat,
Într-un zbor adevărat,
Eu vreau să fiu în palma Ta, perla care-Ţi va cânta
Te iubesc Domnul meu.


Vreau flori de cais ca să-mi presari, peste inima ce-acum
Ţi-o dau cu iubire-n dar.
Şi-n dragostea ce ne-a unit azi sunt cel mai fericit
Te iubesc Domnul meu.

Şi când pe nori vei reveni, vocea o voi auzi
Şi voi fi-n veci steaua Ta.
Noi amândoi vom fi mereu, noaptea nu va trece greu,
Te iubesc Domnul meu.


Vreau şi Te rog ca să primeşti în gradinile cereşti
Şi pe cel din faţa Ta.
Dacă o clipă ţi-a greşit vezi cât e de obosit
Dăi din dragostea Ta.

Nu-l izgoni din harul Tău, umple-i inima mereu
Cu iubire-n Dumnezeu.
Şi fă-l să poată spune-n veci chiar când vin umbrele reci
Te iubesc Domnul meu.





