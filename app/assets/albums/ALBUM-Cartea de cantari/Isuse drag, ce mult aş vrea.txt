Isuse drag, ce mult aş vrea
Să plâng sub crucea Ta mereu,
Căci, prin purtarea mea cea rea,
Jignitu-Te-am adesea eu.
Dar azi, prin mila Ta, eu sunt
Întors la Tine din păcat,
Căci jertfa Ta, Isuse sfânt,
Din gheara morţii m-a salvat.
Isuse drag, cub crucea Ta
Ca să rămân, ce mult aş vrea!
Să îmi plâng viaţa ce a trecut
În care nu Te-am cunoscut…
Mai ieri, prin lume rătăceam,
Neascultând de glasul Tău;
Dar azi, sub crucea Ta, eu vin
Să plâng mult cu păreri de rău;
Că anii mei cei mai frumoşi
S-au dus, ca pasărea în zbor.
Puţinii care mi-au rămas
Vreau să îi închin Ţie, cu dor.
Cu sufletul îndurerat,
Sub crucea Ta îngenunchez
Privind în sus, ca nu cumva
De Tine să mă îndepărtez;
Şi în priviri Tu îmi apari,
Întocmai cum ai fost cândva:
Bătut şi atârnat pe lemn,
Pe dealul de pe Golgota




