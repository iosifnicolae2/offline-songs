De-atâtea ori la crucea Ta
Veneam să-mi plâng al meu amar,
Să-mi amintesc cum Tu ai plâns
Când duceai crucea la Calvar
Şi-acum iar vin să Te-ntâlnesc,
Să-ţi las Isus povara mea
Vreau faţă-n faţă să-ţi vorbesc,
Să primesc mângâierea Ta.

/:Tu plângi cu mine o, Isus
Şi-asculţi al meu necaz
Iar lacrimile care curg Tu mi le-aduni
Şi-mi ştergi al meu obraz.:/

2.Când stau plecat sub cruce jos
Ţi-aud suspinu-n Ghetsimani,
Aud preoţii cum sosesc
Şi Iuda după ai săi bani
Când vreau să spun că sunt lovit
Şi prigonit neîncetat,
Aud mi-e sete cum ai spus
Şi când pe Tatăl ai strigat.

/:”O, Eli Lama Sabactani”
O, Dumnezeul meu,
M-ai părăsit şi m-ai lăsat între duşmani
Deşi mi-e-aşa de greu.:/

3.O, de-aş ajunge-n Ghetsimani
Ţi-aş mulţumi de mii de ori
Că n-am nici aur şi nici bani
Şi nici mulţime de comori
Tu m-ai primit şi m-ai iertat
Şi viaţa pentru min’ Ţi-ai dat
Te am pe Tin’ şi mi-e de-ajuns
Cu Tine sunt un om bogat.

/: Isuse nu Te voi uita
În toată viaţa mea,
Ca pe tâlharul de pe cruce m-ai primit
În raiul fericit.:/



