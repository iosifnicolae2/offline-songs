Cobori Isuse între noi,
Cobori din slăvi divine,
Cobori că lupta e în toi
Şi este greu făr’ Tine.

/: Cobori acum prin Duhul Sfânt
Am obosit pe cale
De ploi suntem bătuţi şi vânt
De mult amar şi jale. :/

2. Te cheamă-al Tău popor plângând
Veghind în aşteptare
Să îi vorbeşti prin Duhul Sfânt
Să strigi iar deşteptare.

/: Smochinul iată e-nverzit
Şi vara e aproape
Dragostea-n piept mi s-a răcit
Şi-afară este noapte. :/

3. Te-aşteaptă orbii c-altă dat’
Şi şchiopii-n adunare
Te-aşteaptă suflet de bolnav
Să le dai vindecare.

/: Te-aşteaptă mamele plângând
Şi mulţi orfani pe drumuri
Să-i mângâi şi la piept să-i strângi
Nicicând să nu-i laşi singuri. :/

4. Aşteaptă fraţii-n stăruinţi
Să se deschidă cerul
Aşteaptă-n rugăciuni fierbinţi
Să vină porumbelul.

/: Să vii din nou cu limbi de foc
Şi vâjâit puternic
Să zgudui iar casa din loc
Să torni uleiul veşnic. :/

5. Aştept şi eu un ne-nsemnat
Şi-n piept îmi arde dorul
Isus pe nori vei apărea
Cu Tine să-mi iau zborul.

/: Ajută-mă să pot răbda
Să stau în aşteptare
Să pot s-ajung în ţara Ta
De dincolo de zare. :/



