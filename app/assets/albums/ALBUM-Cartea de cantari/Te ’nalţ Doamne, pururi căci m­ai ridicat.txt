Te ’nalţ Doamne, pururi căci m­ai ridicat,
Pe vrăjmaşi să râdă Tu nu i­ai lăsat.
Am strigat spre Tine, Doamne­ndurător;
Tu m­ai scos din groapă, n­ai lăsat să mor.

Sufletul meu, Doamne,  Din mormânt l­ai scos,
M­ai adus la viaţă  Dintre morţi de jos.
Domnului cântaţi­I, Voi, cei preaiubiţi,
Şi slăvitu­I nume  Veşnic să­L măriţi!

Doar o clipă ţine El mânia Sa,
Îndurarea­I, însă, toată viaţa ta.
Seara vine plânsul chinului amar,
Dimineaţa vine veselia iar.

Pentru ca şi duhul, și inima mea
Pururea să­Ţi cânte, mute să nu stea,
Doamne, Domnul slavei, eu cât voi trăi
Ne-ncetat pe Tine  Te voi preamări!

Când îmi meregea bine, îmi ziceam aşa:
„Niciodată, Doamne, nu m-oi clătina!”
Căci pe-un munte tare Tu m-ai aşezat,
Dar, Ţi-ai ascuns Faţa şi m-am tulburat.

Dar eu către Tine m-am rugat, zicând:
„Ce câştigi tu, Doamne, dacă mor curând?
Te slăveşte, oare, ţărâna de jos,
Poate ea să spună cât eşti de milos?

Doamne-ascultă, Doamne, fii îndurător,
vino şi-mi ajută nu lăsa să mor...
Iar Tu-n veselie plânsul mi-ai schimbat,
Dezlegându-mi jalea, şi m-ai bucurat.

Pentru ca să-Ţi cânte iar inima mea,
Gura mea să cânte, mută să nu stea.
Doamne, Domnul Slavei, eu, cât voi trăi,
Pururea pe Tine Te voi proslăvi!.




