Ai murit pe cruce, Doamne,
Pentru-al meu amar păcat,
Pentru viaţa-mi de ocară,
Ai murit nevinovat.
Vin la jertfa Ta Isuse
Cu genunchii mei cei slabi
/: Şi te rog cu-nlăcrimare
Doamne azi să-mi dai iertare. :/

2. Plânge firea-mi zbuciumată
Pentru moartea Domnului
Plâng izvoarele şi munţii
Pentru jertfa Domnului.
Pentru jertfa Ta curată
Fără pată şi cusur
/: Doamne schimbă-mi azi viaţa
Şi de mine să te-nduri.:/

3. Plânge inima în mine
Că şi eu i-am ajutat
Pe cei care într-o noapte
Pe Isus l-au judecat.
Şi eu Doamne-am fost acela
Care-n faţă te-am scuipat
|: Şi pentru iubirea-ţi mare
Te-am hulit şi te-am trădat.:/

4. Doamne acum îţi cer iertare
Lângă crucea lui Cristos,
Şi te rog să-mi dai putere
Să fiu veşnic credincios.
Şi pe calea de credinţă
Să fiu pururi drept, voios,
/: Să nu mă despart de Tine
Domnul meu Isus Hristos. :/

