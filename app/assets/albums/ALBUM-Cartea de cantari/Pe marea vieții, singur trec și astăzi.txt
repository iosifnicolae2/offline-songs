Pe marea vieții, singur trec și astăzi
Și urlă valurile ne'ncetat.
/: Sunt singur azi în mijlocul furtunii:
Isuse scump, ah, unde ai plecat? :/

2.E marea vieții-atât de fioroasă
Și valuri mari izbesc din nou;
/: Mă chinuie amarnic necredința
Și-n mare-ncep să mă scufund mereu... :/

3.O, Doamne, încercarea este mare.
Botezul focului e-ngrozitor,
/: Aștept s-apară-n față o salvare:
Ah, unde ești, al meu Izbăvitor? :/

4.De ce-ai plecat, Isuse de la mine?
De ce Ți-ai părăsit copilul Tău?
/: Te chem și azi cu ochii plini de lacrimi,
Să fiu curat, predat, pe veci al Tău! :/

5.O îndoiala mă cuprinde, Doamne,
Și mângâiere-n lume nu găsesc,
/: Degeaba vreau s-alerg l-ai mei prieteni -
Sunt slabi și ei și toți ma părăsesc. :/

6.De ce-ai plecat, Isuse, de la mine?
O, pentru ce m-ai părăsit de tot?
/: Aș vrea să-mi vărs focul inimii mele:
Ah, unde ești, al meu Mângâietor? :/

7.De mă iubești, mai fie-Ți milă, Doamne!
Întinde-Ți brațul Tău izbăvitor!
/: De nu ma scapi, Isuse drag, acuma,
La cine voi fugi dup-ajutor? :/

8.Isuse scump, din țara-ndepărtată,
Te chem mereu: „O, vino, vino azi!
/: Nu mă lăsa, pe marea vieții, singur!"
Te chem mereu, cu lacrimi pe obraz. :/




