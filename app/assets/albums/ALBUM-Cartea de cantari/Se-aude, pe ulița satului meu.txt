Se-aude, pe ulița satului meu,
Un ropot zorit de copite
O voce un glas care-l știu numai eu.
Un chiot de doruri cumplite.
„E, poate, Iubitul e poate, chiar El!...
Nu-mi spune că-i vântul, străine.
/: Căci azi eu zic: „Poate" și mâine la fel,
Dar poimâine-i sigur că vine! :/

„Copila, mireasă ce Mire aștepți?
Nu-i nimeni din cer ca să vie
Zadarnic, spre uliță ochii ți-ndrepți,
Căci ulița ta e pustie.
De când adormiră părinții străbuni,
Stau toate la fel neschimbate;
/: Ce chiot auzi tu! Ce stranii minuni!
Ce glas de vedenii ciudate?" :/

Se-aude, pe ulița satului meu,
Un glas peste lumea deșartă;
Și iată un tânăr ce-l știu numai eu,
Se-aruncă din sa lângă poartă.
E poate Iubitul e poate, chiar El!
Nu-mi spune că-i vântul străine.
/: Căci azi eu zic: „Poate" și mâine la fel,
Dar poimâine-i sigur că vine :/





