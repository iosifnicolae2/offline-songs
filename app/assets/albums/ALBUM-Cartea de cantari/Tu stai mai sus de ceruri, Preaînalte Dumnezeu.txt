Tu stai mai sus de ceruri, Preaînalte Dumnezeu
Doar Tu cunoşti misterul din universul Tău
De ochii Tăi nu poate să stea nimic ascuns
Eşti peste tot şi-n toate, o cât eşti Tu de nepătruns

R1: Vino acum, arată-Ţi slava
Fă să te cunoască orice om
Prezenţa Ta s-aducă-ndurare
Să fie udat azi orice pom

Tu stai mai sus de ceruri, Preaînalte Dumnezeu
Şi cauţi oameni care ascultă glasul Tău
Cu dragoste de Tată, din moarte şi noroi
Ne chemi mereu acasă, vrei să te înduri de noi

Când vom ajunge-n ceruri, Preaînalte Dumnezeu
Vom fi uimiţi de slava ce Tu o ai mereu
Căci coruri fără număr îţi cântă simfonii
Din faţa ta pornesc râuri de ape vii

Glorie Ţie, o Doamne mare
Numele Tău e minunat
Plini de credinţă Ţi-aducem onoare
Azi printre noi Te-ai prezentat





