Nu aceasta e menirea noastră,
Să clădim mereu aici valori!
Căci mai sus de zarea cea albastră,
Vrem să fim cu toți moștenitori!
Nu aici ne este bogăția,
Nici comoara noastră aici jos!
Vrem să spunem astăzi cu tărie,
Fericirea noastră e Hristos!

/:Dar pân' atunci, mai plâng, mai cânt,
Și îl aștept pe El,
Și vreau să-I spun, că-mi este dor de cer,
În orice zi, suspin și-L chem,
Să vină mai curând,
/:Să scap, să uit, de-acest amar pământ!:/

De nimic ce este-n astă lume,
Noi nu vrem nicicând a ne lega!
Vrem să fim legați pe totdeauna,
Drag Isuse de iubirea ta!
Aurul, argintul, bogăția,
Tot ce pare-a fi aici frumos!
Nu ne-ncântă căci, Isus e stânca,
Pentru omul drept și credincios!

Vrem să spunem Doamne cu tărie,
Doar Tu ești al nostru ideal!
Ne conduci spre portul veșniciei,
Vrem s-ajungem la al Tău Liman!
Doar aceasta e menirea noastră,
Să ajungem pe Tărâmul Sfânt!
Să lăsăm aici dureri și lacrimi,
Și să-nceap' al bucuriei cânt!




