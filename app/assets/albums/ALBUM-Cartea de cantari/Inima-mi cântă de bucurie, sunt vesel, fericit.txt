Inima-mi cântă de bucurie, sunt vesel, fericit
Căci Dumnezeu pentru veşnicie viaţă mi-a dăruit.
Mi-a dat credinţă şi biruinţă, prin El eu pot cânta
Căci am primit prin făgăduinţă nădejdea, dragostea.

O, Domnul meu, o, Domnul meu
Eu sunt al tău
De-aceea-Ţi mulţumesc mereu.

M-a învăţat şi mi-a dat putere prin al Său sfânt Cuvânt
Să pot să-ntâmpin orice mi-ar cere cât voi fi pe pământ
Veşnic prin viaţa de rugăciune vreau să Îi mulţumesc
Şi prin Cuvântul Său ce mi-ar spune vreau ca să Îi slujesc.

Atât credinţa, cât şi nădejdea mă vor călăuzi
Jos pe pământ în lumea aceasta, atât cât voi trăi
Mă va conduce în veşnicie, cu El voi fi mereu
Dragostea care-i nepieritoare, dragostea-i Dumnezeu.




