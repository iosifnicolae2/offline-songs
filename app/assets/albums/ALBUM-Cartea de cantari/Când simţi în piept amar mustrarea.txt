Când simţi în piept amar mustrarea
Pentru păcatul tău ascuns,
/: Să ştii c-atunci Mântuitorul
Cu-a Lui iubire te-a pătruns. :/

2. Când uraganul suferinţei
Fiinţa ta a copleşit,
/: Să ştii c-atunci te cercetează
Mântuitorul tău iubit. :/

3. Când pierderi nemai întâlnite
Ţi-aduc în piept durerea grea
/: Să ştii c-atunci Mântuitorul
Alt dor mai mare vrea să-ţi dea. :/

4. Când cei din casă te alungă
Pentru Cuvântul ce-l asculţi
/: Să ştii c-atunci Mântuitorul
Îţi pregăteşte fraţi mai mulţi. :/

5. Când vezi că moartea te ajunge
Şi tu te zbaţi ca s-o alungi,
/: Să ştii c-atunci Mântuitorul
Vrea-n viaţa veşnică s-ajungi. :/

6. Fii liniştit în toată vremea
Şi-ncrezător mereu să fii,
/: Că tot ce vine peste tine
E mâna Domnului, să ştii. :/


