Fiţi voioşi, fiţi voioşi totdeauna,
Lăudându-l pe Domnul mereu!
De ne-ncredem puternic în Domnul
Nu ne-nvinge nicicând, nici un rău

Nu-i furtună să clatine Stânca,
Cea pe care suntem noi zidiţi
Fiţi voioşi, noi suntem totdeauna
De Isus, de Isus ocrotiţi.

Fiţi voioşi chiar şi-atunci când necazul
Şi-ncercarea în voi vor lovi,
Mai frumoasă-i cântarea cu lacrimi
Mai ceresc e răbdând, a zâmbi.

Fiţi voioşi că-n curând pe vecie
Veţi uita c-aţi mai plâns pe pământ,
Fiţi voioşi că-n curând, cerul slavei
Răsuna-va şi de-al vostru cânt.




