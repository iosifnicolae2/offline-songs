O de-aş avea eu limbi o mie
Şi mii de buze să cuvânt
Pe tonuri mii o armonie
Spre slava Celui veşnic Sfânt

/:I-aş mulţumi de ce-a făcut
Cu mine fiul cel pierdut:/

O de-ar suna glasul meu tare
Să se audă pân' la cer
Căci sângele-mi ca-ntr-o vâltoare
Se zbate Doamne când Te chem!

/:De-ar fi toată suflarea mea
Un imn spre înălţarea Ta:/

Cânta-voi Ţie Doamne imnuri
Cât voi putea rosti cuvânt
Şi jertfa bucuriei mele
Ţi-aduc cât voi fi pe pământ

/:Când buzele n-or mai putea
Suspinul meu Te-a lauda:/

De ce tăceţi, cântări de slavă?
Mai sus, mai sus, zburaţi mai sus!
Aduceţi veşnică cinstire
Şi mulţumire lui Isus.

/:Şi sufletul, şi trupul meu
Servească-­n veci pe Dumnezeu:/




