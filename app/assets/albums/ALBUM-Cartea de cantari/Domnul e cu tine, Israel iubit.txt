Domnul e cu tine, Israel iubit
Ce-a promis El duce până la sfârşit
/: Mâna Lui vedea-vei cum lucra-va azi
Mergi cu El ‘nainte, mergi ca un viteaz.:/

1.Ce putere poartă sub pecetea Sa
Cuvântul ce-l spune sfântă Biblia
/: De-astăzi tu vei crede pe deplin convins
Vei vedea pe Domnul cel ce-i neînvins. :/

2.Prin furtuni în viaţă oameni’s învinşi
Chin dureri şi lipsuri lumea a cuprins
/: Cei ce sunt în lume privesc disperaţi
Noi privim la Domnul şi suntem salvaţi. :/

3.Bizuiţi pe Domnul, pe cuvântul sfânt
Bazaţi pe credinţa-n sfântul legământ
/:Tot ce noi îi cerem El azi ne va da
Căci la El sunt toate, sunt în mâna Sa. :/

4.Toţi să-mi stea-mpotrivă marea-n spume chiar
Nu mă tem căci astăzi sunt sub dreapta Sa
/: El mă ocroteşte, El îmi e ajutor
Tot El mă va scoate-n veci biruitor. :/


