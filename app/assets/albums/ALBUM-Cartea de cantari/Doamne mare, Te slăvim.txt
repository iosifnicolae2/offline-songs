Doamne mare, Te slăvim
Ne-nchinăm puterii Tale;
Te măreşte ceru-ntreg
Şi-Ţi înalţă osanale.
Mare este slava Ta
Şi în veci va fi aşa!

Orice glas de heruvim
Se înalţă către Tine;
Îngerii ce Te slujesc
Sus în zările senine
Cântă, cântă ne-ncetat:
„Fie Domnul lăudat!“

Al apostolilor cor,
A profeţilor oştire
Cântec nou Îţi vor cânta,
Laudă şi mulţumire.
Şi-al martirilor şirag
Te-a slăvi în veci cu drag!


