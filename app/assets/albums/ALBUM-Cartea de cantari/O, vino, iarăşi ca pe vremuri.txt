O, vino, iarăşi ca pe vremuri,
Coboară iarăşi pe pământ!
O, vino iarăşi între oameni
O, vino; Duh, o Duh preasfânt!

Ni-e inima de doruri plină
Să Te vedem cum iarăşi vii,
Copiii Tăi de mult suspină
Să vii la noi, să vii, să vii!

Ah, adu Tu înviorarea
Şi primăvara Ta, Isus
Redeşteptarea şi unirea
Ce-nalţă tot mai sus, mai sus!

Iar chipul nostru să arate
În veci al Tatălui chip Sfânt
Să fie voia Lui în toate,
Precum în Cer şi pe pământ!




