Ierusalime, cetate împodobită
Cu străzi de aur, argint şi cristal
De pe pământ al meu dor se ridică
S-ajung la Tine, să scap de orice val.

/: Aş vrea s-ajung la Tine
Să scap de orice suspine
Şi să mă uit la frumuseţea Ta
Căci tot ce-i pe pământ
E goană după vânt
Şi nu pot să-mi găsesc fericirea. :/

Aş vrea să-ţi văd porţile ferecate
Ce n-au asemănare pe pământ
Şi-n ziua-n care vor fi descuiate
Să intre pe ele poporul cel sfânt.

Aş vrea să văd pomul vieţii care
Cu atâtea roade e împodobit
Şi râul vieţii cu apele limpezi
De-a lungul cetăţii curge liniştit.

Aş vrea să văd pururi a Ta splendoare
Să umblu pe-ntinsul Tău minunat
Apoi să rămân cu Tine pe vecie
Slăvind totdeauna pe-al meu împărat.



