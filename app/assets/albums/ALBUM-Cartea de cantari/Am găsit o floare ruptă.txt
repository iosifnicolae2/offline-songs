Am găsit o floare ruptă,
Fir de alb mărgăritar,
Şi l-am dus la mine-acasă
Ca să-l pun într-un pahar.
Mi-am lipit de el obrazul
În suspinul de parfum:
„Firicel de floare ruptă,
Cine te-a 'zvârlit în drum?" :/

Am găsit o floare ruptă,
Fir strivit şi singuel,
Şi am înţeles degrabă
Că şi eu am fost ca el.
Că şi eu plângeam în tină,
Fir de mărgarit răpus...
Dar atunci, din calea lumii,
M-a luat cu El, Isus. :/

Am găsit o floare ruptă,
Şi-s atât de fericit
Că nu-i nici un fir de floare
Neştiut şi negăsit...
Nici o floare, nici un suflet
Nu se pierde pe vreun plai
Căci Isus pe toţi ne află
Şi ne ia cu El în rai. :/




