Veniţi, priviţi pe Domnul nostru
Pe cruce răstignit de noi.
El suferă dispreţ şi moarte,
Cu trupul frânt, de tot zdrobit.

Refren:
El pentru noi pe cruce-a for pus,
Suferit-a pentru noi;
Deci, strânşi în scumpu-i Nume acum,
Să-L preamărim,  cântându-I toţi!

Priviţi-I fruntea-ncununată
Cu spini ce-o fac să sângere!
Ostaşii greu  Îl pălmuiesc toţi,
Iar El se roagă pentru ei.

Priviţi-I mâinile străpunse
De cuiele bătute-adânc!
Din coastă sânge, apă curge,
Iertare, pace dând la toţi.

Şi când a zis Isus: Mi-e sete,
La noi toţi S-a gândit atunci,
De noi de toţi îi era sete,
Voia ca noi să fim  ai Lui.

Şi aând osânda El purtat-a,
De care vrednici noi eram,
Strigat-a: Dumnezeul meu, o,
De ce m-ai părăsit, de ce?

Sfârşitu-s-a acuma totul!
Păcatul ispăşit a fost,
Eu Ţie, Tată. Îmi dau duhul,
A zis, şi capul şi-a plecat.

Pe cruce pentru noi murit-a
Ca să ne scape de păcat,
De-aceea azi slăvim din inimi
Pe Cel ce pentru noi S-a dat.





