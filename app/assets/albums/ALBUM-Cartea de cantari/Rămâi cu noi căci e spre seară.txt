Rămâi cu noi căci e spre seară
Noi te rugăm Isus iubit
Ca ucenicii odinioară
Când spre Emaus te-au întâlnit.

/:Rămâi cu noi:/
Spre Tine dorul nostru zboară
/:Rămâi cu noi:/
Rămâi cu noi căci e spre seară

Ne arde-n piept şi astăzi dorul
Când ne iubeşti şi ne vorbeşti
Şi-n inimă simţim fiorul
Când tainele le tâlcuieşti.

Rămâi cu-acei ce-s prin spitale
Cu-acei ce lumea i-a uitat
Rămâi balsam de vindecare
Isuse medic minunat.

Rămâi cu noi în adunare
Când valuri vin şi vânturi bat
Şi-n bucurii şi-n strâmtorare
Şi să nu mai pleci niciodat’.

Rămâi cu noi, Isus, pe cale
Întotdeauna ne-ncetat
De noi în a plângerii vale
Să fii Isuse ludat.

Rămâi cu noi sfânt iubire
Te cheamă acuma al tău popor
Rămâi cu noi la despărţire
Rămâi cu noi iubit Păstor.

 - Puiu Chibici -





