Un cântec răsună în inima mea,
E dragostea pentru Isus;
şi arde ca flacăra neîncetat
Şi mă fericeşte nespus!

Orice suferinţi şi lacrimi fierbinţi,
Ce-mi pasă de sunt pe-a mea cale
Când ştiu că Isus mă iubeşte nespus
Şi m-aşteaptă în ceruri sus!

Un cântec de dragoste am făurit,
Cu el, Doamne, vreau să-Ţi slujesc;
Şi din zori de zi până-n noapte târziu
să-Ţi spun, vreau mereu:Te iubesc

Nicicând n-oi uita că-n dragostea Ta
Ca jertfă Te-ai dat pentru mine,
Cumplitul păcat pe veci mi l-ai spălat
Al Tău sânge nevinovat.

Un cântec răsună prin munţi şi prin văi
Şi chiar peste mări s-a întins;
Răsună voios şi se-ntinde mereu,
întregul pământ l-a cuprins !

Cu toţii aflaţi şi vă bucuraţi,
Iertată vă e orice vină …
O, fie slăvit al meu Domn preaiubit
C-al meu suflet l-a mântuit!

Isuse, isuse, ce mult te iubesc
Te cheamă tot sufletul meu
Păstrează-mă veşnic la sânu-ţi iubit
Păstrează-mă’ntr-una mereu

Isuse divin, cununa de spini
Mă lasă s-o port pentru tine
Să-ţi pot arăta dorul şi dragostea
Care cântă-n inima mea




