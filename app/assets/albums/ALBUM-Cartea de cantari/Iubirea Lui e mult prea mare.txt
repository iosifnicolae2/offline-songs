Iubirea Lui e mult prea mare
În vorbe simple s-o descrii!
Mai sus de orice stea răsare,
Și-n adâncimi o poți găsi.
'Naintea Lui când vii și-I spui păcatul tău murdar,
El, prin Isus, îți dă de sus, iertare-n al Său har.

Iubire sfântă și bogată, Tu ne rămâi mereu
Cântarea noastră minunată, în veci, lui Dumnezeu.

Coroane, tronuri au să cadă
Când ziua mare va suna,
Și cei ce azi nu vor să creadă,
La munți atunci vor alerga.
Dar dragostea în veci va sta;
O, Doamne, Tu nu treci!
Și-n al Tău har fără hotar noi vom trăi în veci!

Cu apa mării de am scrie
Iubirea Lui pe ceru-ntins
Și orice om de-ar vrea să fie
Un scrib pe-al slavei necuprins,
Dar tot n-ar fi destul să scrii, căci mările-ar seca;
Din veșnicii în veșnicii se-ntinde dragostea!



