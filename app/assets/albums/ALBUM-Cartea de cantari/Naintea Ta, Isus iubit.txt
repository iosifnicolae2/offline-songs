Naintea Ta, Isus iubit
Vin azi încrezător
Căci Tu de-aceea Te-ai jertfit
Să-mi fii Mântuitor.

Din cât cunosc al Tău Cuvânt
Doresc să Te ascult
Tu, bucurii din Cerul sfânt
Mi-ai dat mereu mai mult.

Eu altceva nimic n-aduc
Decât o vină grea
Şi unde Doamne să apuc
Decât spre milă Ta.

În mine nimic nu e bun
Tot ce-am făcut e rău
Nădejdea toată însă-o pun
În ajutorul Tău.

Gol nimeni n-a venit 'napoi
Din cei ce Te-au căutat
Căci Tu din orişice nevoi
I-ai scos când Te-au rugat.

De-aceea dar acum şi eu
Cu lacrimi vin şi cer
Să mântui şi sufletul meu
Să nu mă laşi să pier.




