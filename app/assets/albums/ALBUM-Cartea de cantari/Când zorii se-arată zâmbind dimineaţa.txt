Când zorii se-arată zâmbind dimineaţa
Şi încă o zi iar a început,
Când soarele vrea să-şi ridice faţa,
Lumină să dea pe pământ,
Când freamătul zilei începe deodată
Şi liniştea nopţii s-a dus,
/: Cu gândul spre ceruri in inima toată
Îl chem încă o zi pe Isus :/

R: Nu vreau să trăiesc fără Tine, Isuse
O singură zi pe pământ
/: O zi fără Tine e o zi pierdută
Şi nu mai revine nicicand:/

În zori de zi chiar departe de casă,
De locul odăii ascuns,
În mijlocul lumii ades’ furtunoase.
De zgomotul vremii pătruns.
Atunci îmi înalţ al meu gând înspre Tine
Şi-aşa cum în zori miai promis.
/: Te chem, o, Isus, să vii lângă mine
Cu Tine sunt de neînvins:/



