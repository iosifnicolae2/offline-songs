Simone spune-Mi tu
Dacă Mă iubeşti
Oile să Mi le păzeşti.

Căci mi-am lăsat turma  să-mi găsească urma
Pribegind printre munţi şi prin văi
Pe cărări spinoase văi întunecoase
Alungată de vrăjmaşii mei.

Tu veghează-ntr-una  Şi păzeşte-Mi turma
Să nu piară nici una din oi
Căci lupul pândeşte şi le urmăreşte
Să doboare pe mulţi dintre voi.

Vezi la cea bolnavă  Să te duci degrabă
Ajutor cu iubire să-i dai
Vezi-i suferinţa arată-i credinţa
Şi s-o vindeci lângă ea să stai.

Vezi la cea rănită căzută-n ispită
Ce-n durere se zbate mereu
Ia-o cu blândeţe pe-ale tale braţe
S-o aduci iar în staulul Meu.

Iar pe oaia slabă n-o lăsa să moară
C-am să-i cer viaţa din mâna ta
Dă-i hrană bogată şi apă curată
Ca să poată să meargă şi ea.

Tu să-mi aduci turma pe deal la Golgota
La păşune şi dulce izvor
Vino turmă mică să nu-ţi fie frică
Că ne-aşteaptă al nostru Păstor.





