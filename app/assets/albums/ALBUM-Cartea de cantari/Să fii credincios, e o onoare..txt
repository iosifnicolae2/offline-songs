Să fii credincios, e o onoare.
E-a cerului întreg sărbătoare.
Să porţi un nume ce l-ar vrea
Orice stea, orice soare
Şi chiar de îngerii de sus veşnic spus cu mirare:
Să fii credincios în Isus, nu uita, e o onoare!

Să fii credincios, e minune.
Povestea ta în veci se va spune.
Să fii pierdut într-un şuvoi,
Un gunoi, un cărbune,
Şi să ajungi o stea de foc, ce de loc nu apune,
Să fii credincios în Isus, nu uita, e minune!

Să fii credincios, e speranţă,
Ce toarnă-n pieptul tău siguranţă.
De frica morţii tu nu stai
Ca un pai, ca o zdreanţă,
Tu ai acum un scut de fier, care-n cer te înalţă.
Să fii credincios în Isus, nu uita, e speranţă!

Deci fii credincios ca o floare
Ce creşte din pământ către soare.
Şi flori şi spini pe-acest pământ,
Toate sunt trecătoare,
Dar tu-n grădina lui Isus vei fi sus o mirare,
Să fii credincios în Isus, nu uita e onoare!




