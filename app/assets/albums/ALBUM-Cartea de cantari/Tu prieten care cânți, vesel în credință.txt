Tu prieten care cânți, vesel în credință
Fii prieten cu Isus și la suferință.
Dacă-n ceasul de temut vrei să fii la dreapta
Când Isus stă trist tăcut mangâie-L cu fapta.

Dă-I acum din pâinea ta, foamea să-Și destrame
Căci în cer în veci de veci; nu-I va mai fi foame
Dă-i acum să bea din vas când e ars ca vrejul
Căci în cer în veci de veci nu mai ai prilejul

Dă-i acuma haina ta, când e rupt vejmântul
Căci în cer nu-i va fi frig; nu-L va bate vântul.
Dă-i acum cât e bolnav  grija-nduioșată
Căci bolnav nu va mai fi Domnul niciodată

Ia-l în casa ta acum să-și aline somnul
Azi e un sărac în drum; dar în El e Domnul
Azi Isus e-n mii de frați azi iți vrea El fapta
Mâine toți vom fi chemaț Tu vei fii la dreapta

Și un glas de pe genunchi va striga spre stele
Îl cunosc și din amurg și din zile grele
/: Iată anii-ntregi s-au dus zilele-s ca spuma
Fii prieten cu Isus nu uita acuma :/





