Dumnezeu e adăpostul
Şi un sprijin pentru noi
Ajutor ce nu lipseşte
Niciodată în nevoi.

Refren:
De aceea nu ne temem
De-ar vui îngrozitor
Tot pământu-ntreg şi munţii
În adâncul mărilor.

Este-un râu, a lui izvoare
Veselesc cetatea vie
Sfânt locaşul locuinţei
Celui veşnic din vecie.

Şi în mijlocul cetăţii
Este Domnul Dumnezeu
Nu se clatină vreodată
O ajută braţul său.

Domnu-oştirilor sublime
E cu cei aleşi mereu
El e turnul de scăpare
Ajutor în ceasul greu.

A pus capăt la războaie
Pân´ la margini de pământ
Care de război sfărmat-a
Arc şi suliţă a frânt.

Vă opriţi să ştiţi că Domnul
Peste neamuri e stăpân
Dumnezeu pe întreg pământul
Pentru cei ce-n El rămân.


