Noi nu ne închinăm la zeii
Cu chip de-aramă sau de piatră;
Cui ne-a creat I-aducem jertfe
Pe-a sufletelor noastre vatră.

Cor:
Noi ne-nchinăm, noi ne-nchinăm,
Noi ne-nchinăm lui Dumnezeu
Şi-L lăudam, Îl lăudam,
Îl lăudam pe El mereu...

Noi nu ne închinam la idoli,
Nu-n faţa lor plecăm genunchii;
Slăvim pe Cel Atotputernic
Ce-ncearcă inimi şi rărunchii...

Noi nu ne închinăm făpturii,
Nici nu-i divinizăm simţirea,
Ci-L preamărim pe Domnul vieţii,
Cântându-I mila şi iubirea...

Noi nu ne închinăm la îngeri,
Deşi puterea lor e mare;
Pe Cine ţine-n mână totul
Îl adorăm cu ascultare...

 - Nicolae Moldoveanu -




