Oare aceştia cine sunt,
Care au pe cap cununi
Botezaţi cu Duhul Sfânt.
Ei fac semne şi minuni.

Ei mâinile peste bolnavi şi-au aşezat,
Iar cei bolnavi la ruga lor s-au vindecat,
Ei au luat în mână şerpii veninoşi,
Aceşti-au fost adevăraţii credincioşi.

Noi suntem cu ei părtaşi
La acelaşi Har slăvit,
Domnul la ai Săi urmaşi
Duhul Sfânt a dăruit.

Ei şi morţi au înviat
În Numele lui Isus,
Uşile le-au descuiat,
Când în temniţe i-au pus.

Ei din lanţuri şi butuci
Au privit spre cer cântând,
Şi-au murit ucişi pe cruci,
Pentru Domnul triumfând.

Domnul Dumnezeul lor
E acelaşi, neschimbat
El e bun şi-ndurător,
El e Sfânt şi minunat.

- Dionisie Giuchici -





