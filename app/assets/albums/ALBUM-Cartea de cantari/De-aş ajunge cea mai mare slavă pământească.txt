De-aş ajunge cea mai mare slavă pământească
În zadar dacă-mi voi pierde slava mea cerească
/: Ce folos, ce folos slavă fără de Hristos. :/

De-aş avea toţi banii lumii să-mi stea-n praf arginţii
În zadar dacă-mi voi pierde aurul credinţei
/: Ce folos, ce folos aur fără de Hristos. :/
De-aş şti toată-nţelepciunea câtă e sub soare
În zadar dacă-mi lipseşte cea mântuitoare
/: Ce folos, ce folos minte fără de Hristos. :/

De-aş fi omul cel mai tare de pe lumea toată
În zadar dacă mă-nfrânge pofta desfrânată
/: Ce folos, ce folos tânăr fără de Hristos. :/

De-aş cuprinde lumea toată, tot al meu să fie
În zadar dacă-mi pierd viaţa cea din veşnicie
/: Ce folos, ce folos dacă mori fără Hristos. :/


