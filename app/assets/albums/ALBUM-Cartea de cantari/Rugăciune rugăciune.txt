Rugăciune rugăciune
Eşti un dar Dumnezeiesc
Care şi pe câmp de luptă
Mă-ntăreşte când slăbesc

/:Nopţi întregi eu nu dormeam
Pe genunchi mă aplecam
Ruga să mi-o-nalţ spre Dumnezeu
Mă ajută să nu cad
Când puterile îmi scad
Mă condu pe calea Ta spre cer:/

Gând de îndoială bate
Vin ispite şi-ncercări
Inima mi se tot zbate
Şi în suflet am dureri

/:Dar cu lacrimi m-am rugat
Şi la Domnul am strigat
Să m-ajute-n clipe de nevoi
Doamne numai Tu mă vezi
Când din suflet lăcrimez
Numai Tu poţi să mă întăreşti:/





