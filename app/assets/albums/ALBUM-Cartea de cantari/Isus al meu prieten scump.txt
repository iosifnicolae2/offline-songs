Isus al meu prieten scump
Din zorii tinereţii,
/:Cu Tine eu călătoresc
Pân' la sfârşitul vieţii.:/

În zori de zi când mă trezesc,
Smerit m-aplec sub cruce,
/:Că-n toata lumea nu găsesc
Un scut mai bun şi dulce.:/

Când pe un drum îndepărtat,
Isuse, eşti cu mine,
/:Să fie drumul cât de greu,
E-aşa uşor cu Tine.:/

Când am de suferit un chin,
Tu, Doamne,-mi dai putere,
/:Să fie-amarul cât de greu,
Îmi eşti Tu mângâiere.:/

Şi nu mă tem că voi pieri
În marea de păcate,
/:Căci Tu, preabunul meu Isus,
Le-ai biruit pe toate.:/

Tu eşti comoara care-ai fost
De mine căutată,
/:Şi astăzi nu Te-aş mai lăsa
Nici pentru lumea toată!:/

Căci Tu mi-eşti ca un frate bun,
Şi-n cânt, şi în suspine,
/:Isuse,-al meu prieten drag,
Ce bine-i lângă Tine!:/

    - Nicolae Moldoveanu -




