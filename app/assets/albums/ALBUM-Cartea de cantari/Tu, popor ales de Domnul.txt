Tu, popor ales de Domnul
Nu-ţi fă grijă pentru mâine,
Că şi astăzi ca-n pustie
El se va-ngriji de tine.

Refren:
Să n-ai teamă niciodată,
Că te duce-n carul Său,
Ca să vezi cât eşti de tare
Cât rămâi cu Dumnezeu.

E prezent şi când ţi-e sete
Şi-ţi dă apă chiar din stâncă,
Ca să ştii că toate-ascultă
Necurmat a Sa poruncă.

El te-a dus chiar şi prin mare
Prin minunea ce-o ştii bine,
Ca să vezi că Domnul slavei
Nu te lasă de ruşine.

El îţi pune înainte
Stâlp de foc să lumineze,
Ca să vadă fiecare,
Calea dreaptă s-o păstreze.





