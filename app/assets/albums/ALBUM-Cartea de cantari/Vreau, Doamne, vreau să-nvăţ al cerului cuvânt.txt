Vreau, Doamne, vreau să-nvăţ al cerului cuvânt
Ce mult doresc să fiu al Tău, născut din Duhul Sfânt.
Învaţă-mă, te rog, s-ascult când îmi vorbeşti;
Încearcă-mă şi mustră-mă, căci ştiu că mă iubeşti.

2.O, Doamne, vreau să cresc în harul Tău mereu;
Te rog din suflet să mă-nveţi, căci Tu eşti Tatăl meu.
Tu ştii cât sunt de slab în faptă şi cuvânt;
Nu-i alt învăţător mai bun în cer şi pe pământ.

3.O, cât de mult doresc să fiu eliberat!
Ajută-mi, bunule Păstor, să scap de-al meu păcat.
Aş vrea viaţa mea pe veci să Ţi-o închin,
Să port în mine chipul tău, slujindu-Ţi pe deplin.




