Vreau s-am pe Isus cu mine.
Fără El nu biruiesc,
Vreau să simt a Lui prezenţă,
Pe-al Său braţ mă întăresc.

Cor:
Cu-al meu Domn n-am să mă tem,
Mă las dus unde vrea El,
Fără murmur vreau să umblu,
În urma Domnului meu.

Vreau s-am pe Isus cu mine,
Altfel pasu-mi şovăie.
El îmi dă bune cuvinte,
Har şi pace, dăruie.

Vreau s-am pe Isus cu mine,
Pe calea-mi de peregrin;
El furtunile alină,
Ce asupra noastră vin.




