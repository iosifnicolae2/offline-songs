De-atâta timp tot ură și războaie
Tot lacrimi tânguiri și despărțiri
Splendoarea ta Sioane o despoaie
/: Păcate grele și nelegiuiri :/

Te-am părăsit în marea Mea mânie
Pentru o vreme însă nu de tot
Dar te-oi primi din nou cu bucurie
/: Căci Eu sunt Domnul Sfânt sunt Savaot :/

Mă voi întoarce iar cu bunătate
Popor ales poporul Meu iubit
Iar porțile ce-acum ți-s dărâmate
/: Se vor zidi căci Domnul a vorbit :/

Ascultă ce-ți vorbește Cel ce-i veșnic
Acela credincios și-adevărat
Curând va arde iar lumina-n sfeșnic
/: Curând se-ntoarce Marele-mpărat :/

Nu se va mai atinge de cetate
Nimic din ce-i spurcat și întinat
Căci El împărăți-va cu dreptate
/: Israele Eu te-am răscumparat :/

/: Întoarce-te acuma cu căință
Cu remușcări și cu păreri de rău
Să fii primit din nou cu-ngăduință
De-Acel ce e Iehova Dumnezeu :/

 - Puiu Chibici -



