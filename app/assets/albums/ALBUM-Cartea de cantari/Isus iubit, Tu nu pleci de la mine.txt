Isus iubit, Tu nu pleci de la mine
Şi nici o clipă singur nu mă laşi
/: Tu eşti mereu puterea ce mă ţine,
Din cel dintâi la cel din urmă pas. :/

Tu nu mă laşi şi nu mă uiţi vreodată
Străbat cu Tine munţi înalţi şi văi,
/: Chiar prin necazuri dacă trec vreodată,
Cu Tine-alături am să trec mereu. :/

Cu Tine şi rănit străbat cărarea,
Cu Tine eu veghez în ceas târziu
/: Când Tu mă mustri, eu primesc mustrarea
Şi când Te bucuri totdeauna ştiu. :/

Tu nu mă laşi fără de siguraţă
Şi eşti mereu cu mine ca o stea,
/: Mi-ai pus în suflet, Doamne, o speranţă
Cum nu e nimeni să mi-o poată da. :/

Purtat-am o povoară de păcate,
Dar sângele salvării le-a spălat.
/: Tu m-ai scăpat de toate, da, de toate,
Ştiu bine că pe toate le-ai uitat. :/

Sunt fericit chiar dacă vrei să sufăr
Când valuri vin şi vânturi grele bat;
/: Plutesc pe ape ca un fir de nufăr
Pe care Tu-l păstrezi mereu curat. :/

Îţi mulţumesc că eşti cu mine-n lume,
Îţi mulţumesc că m-ai iubit mereu;
/: Îţi mulţumesc că Tu mi-ai dat un nume,
De copilaş iubit de Dumnezeu. :/



