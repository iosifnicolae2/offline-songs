Veniţi, voi, ceruri largi şi spuneţi
Acelor ce nu cred din noi.
Cine v-a-ntins peste adâncuri
Şi Cine-i mai presus de voi?

Şi spuneţi şi spuneţi mereu:
“E-un sfânt şi-un etern Dumnezeu!”

Veniţi, voi, ape mari şi spuneţi
A cui putere v-a făcut?
Şi Cine v-a-nsemnat hotarul
Şi ţărmuri de netrecut?

Veniţi, voi, tunete şi vânturi
Şi spuneţi şi voi tuturor:
“A’ cui puteri vă duc pe-ntinderi
Şi cui se-nalţă-al vostru cor?

Veniţi voi, morţii fără număr
Şi spuneţi toţi cutremuraţi
A cui e legea ce va-nchide
În locul unde asteptaţi?

Veniţi, voi, taine-abea ivite
Din numărul nebănuit.
Şi spuneţi cui doar vă descopăr
Ce-nteţepciune v-a-ntocmit?

Veniţi, voi, stele şi morminte
De după care nu ştim ce-i.
Şi spuneţi, să cunoască lumea
Că Dumnezeu e Tatăl ei!




