Se-apropie mereu sfârşitul,
Şi ziua Domnului cea grea.
Ca şi zorii dimineţii,
La uşă bate Mesia.
/: Eşti gata pentru-ntâmpinare
Când auzi-vei o strigare?
Să ştiţi că Mirele apare.
O, deşteptaţi-vă fecioare! :/

Se-apropie şi judecata,
Când Domnul va veni pe nori.
Judeca-va cu dreptate,
Pe orice neam pe-orice popor.
/: Eşti scris şi tu în Cartea Vieţii?
Ca-n dimineaţa dimineţii,
Intrând pe porţile Cetăţii,
Să vezi şi tu pomul vieţii. :/

Întreabă-te soră şi frate
Pe care drum ţi-e să apuci.
Întreabă-te ţi-e haina albă.
Întreabă-te ce roadă-aduci.
/: Şi-atunci în ziua care vine,
Să fii vorbit numai de bine,
Să spună Domnul despre tine,
O, vino fiule la Mine. :/




