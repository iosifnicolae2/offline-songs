Iubire, ocean fără ţărmuri
Ce cânt să-ţi înalţ din abis?
Iubire, putere măreaţă
Ce face din viaţă un vis.

Cor:
Comoară de preţ eşti şi astăzi,
Tezaurul vieţii de-apoi,
Iubire, mireasmă divină
Ce curge în inimi şuvoi.

Eşti darul slăvitului Mire,
Podoaba miresei tu eşti
Ca astrele zării, mai vie,
Iubire, mereu străluceşti !

Iubire, putere divină
Sufletele tu le uneşti.
Iubire, tu, legea cea nouă,
Nădejdea vieţii, tu eşti !

O, dă-ne veşmântul de slavă
Iubire, căci toate cuprinzi;
Şi unde doar fumegă astăzi
Iubire, al tău foc s-aprinzi.



