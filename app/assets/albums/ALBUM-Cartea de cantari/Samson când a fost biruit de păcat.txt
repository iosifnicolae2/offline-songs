Samson când a fost biruit de păcat
Dalila taiatu-i-a părul
Atunci legământul cel sfânt a calcat
Atunci a trădat adevarul
Atuncia vrăjmasii l-au prins și i-au scos
Ochii plătindu-și desfrâul
La râșnița lor într-o temniță jos
l-au pus să le macine grâul

Pe drumul credinței, prin har nu ți-e greu
Dar ochii-ți privesc într-o parte
Dalilele lumii te-apucă la piept
Și viața, ți-o-mping înspre moarte
Te leagă în funii mai strâns la pământ
Tăindu-ți puterea cea sfântă
Și calci în picioare un sfânt legământ
Ca false iubiri te încantă

Vrăjmașii te-apucă și ochii ți-i scot
Să nu poți vedea niciodată
Frumosul adevăr, cu farmecul tot
Și dragostea adevarată
La râșnița lor te silești să-nvârtești
Să macini sămânța minciunii
Mai crunt te apasă când tu obosești
N-au milă de tine nici unii

Pieri-vei cu ei, în lumescul palat
Când ora cea sfântă o să vie,
De nu-l chemi pe Domnul, Cel sfânt și-ndurat
Că vremea de har e târzie
O, Doamne, păzește-ne tu să nu fim
Mintiți de-o dalilă vicleană
Iar drumul credinței mai drept să ni-l ții
Atunci când păcatul ne cheamă






