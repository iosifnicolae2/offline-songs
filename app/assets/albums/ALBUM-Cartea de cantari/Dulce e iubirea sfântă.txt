Dulce e iubirea sfântă
Şi cuvântul e sublim
Viaţa tot mereu ne-ncântă
Când cu Domnul biruim.

/: Pot să se sfărâme munţii
În adâncul mărilor
De nimica nu ne temem
Cu al nostru Salvator. :/

De-i credinţa temelie
Ca o stâncă de granit
Pacea-i nobila solie
Pentru cel neprihănit.

Haidem să cântăm cu toţii
Despre-a noastre biruinţi
Pân’ nu vine clipa morţii
Şi cuptoarele fierbinţi.

/: Pot să se sfărâme munţii
Marea-n clocot să tot stea
De nimica nu ne temem
Căci spre ceruri vom zbura. :/


