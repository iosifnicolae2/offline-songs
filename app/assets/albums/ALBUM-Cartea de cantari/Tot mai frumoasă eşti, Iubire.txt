Tot mai frumoasă eşti, Iubire,
Din zi în zi, din ceas în ceas,
[:  Şi dulce-a ochilor privire
Mai limpezită Ţi-a rămas!  :]

Ce trecătoare-s toate, toate:
Şi oameni şi-aşezări, şi legi!
[:  Nimic din ce-i acum nu poate
Să treacă vremurile-ntregi.   :]

Dar Tu, Iubire, Tu ai viaţa
În veşnicii neprinse-n gând,
[:  Şi tot mai tânără Ţi-e faţa,
Cu cât trec vecii rând pe rând! :]

Tot mai frumoasă eşti, Iubire,
Şi fiii Tăi aşa-s mereu,
[:  Eu nu ştiu altă fericire,
Sar ştiu că Tu eşti Dumnezeu! :]




