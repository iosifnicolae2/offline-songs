O, călător pornit spre veşnicie,
Ce drumul parcă este tot mai greu,
Nu dispera, ci luptă-te înainte,
Ca să ajungi odată în cerul Sfânt!
Drum bun! Drum bun!
O, călător pornit spre veşnicie,
Drum bun! Drum bun!
Nu dispera, Isus este cu tine!
Chiar dacă vântul bate tot mai tare
Şi furtuni se abat în jurul tău,
Tu nu uita că ajutor îţi vine
De sus, din ceruri, de la Dumnezeu!
Şi atunci când lăcrimând tu mergi pe cale,
Şi pâinea îţi mânânci ades plângând,
Din cerul veşniciilor sublime
Te mângâie Stăpânul orişicând.
Şoptindu-ţi dulce: „Suflet, nu te teme!
Pe cale sunt cu tine, tot mereu!”
Şi atunci când încercarea este mare,
Din toate, te salvează Dumnezeu…
Dar tu păstrează-te curat aicea,
Cu inima curată orişicând,
Şi să nu uiţi nicodată, trecând prin lume:
Cu Domnul ai făcut un legământ!
De vei păstra cu grijă a ta credinţă
Şi vei trăi curat, aşa ca El,
Isus te va primi la El în slavă,
Şi, pentru veci, vei fi cu Dumnezeu!




