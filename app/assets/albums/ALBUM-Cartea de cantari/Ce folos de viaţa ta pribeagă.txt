Ce folos de viaţa ta pribeagă
Ai trăit-o fără Dumnezeu,
Ai crezut că Dumnezeu există,
Dar nicicând nu L-ai primit pe El.

COR: Ce folos să ai de toate?
Dacă nu ai mântuirea,
Dacă nu ai fericirea cu ISUS,
Tot ce-ai strâns în astă lume,
În curând le laşi pe toate,
Poate vei pleca la noapte,
Prieten drag...

Ce folos să spui că ai credinţă?
Ce folos să te numeşti creştin?
Când mereu ţi-e inima aprinsă
După lume cu al ei venin.

Păcătos tu eşti în lumea-aceasta,
Osândit eşti de păcatul tău,
Domnul meu ISUS Hristos te iartă
Vino să te-mpaci cu Dumnezeu!

Domnul ISUS Hristos te cheamă
Să te-ntorci la El să te predai,
A ta inimă de azi să bată
Pentru Domnul, să ajungi în Rai!


