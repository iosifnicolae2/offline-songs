Am strâns atâtea amintiri Isuse pe-a Ta cale
L-acele sfinte întâlniri din pragul casei Tale
Acele sfinte bucurii acele sfinte părtăşii
Eu niciodată n-aş putea să uit ce-a fost în casa Ta
A fost plăcut a fost frumos să te urmăm Isus Cristos
Să ascultăm al Tău Cuvânt şi să zburăm în Duhul Sfânt

2. De mic copil eu Te-am iubit şi Te-am ales pe Tine
Şi-n orice vreme Ţi-am slujit la greu chiar şi la bine
Şi-atuncea când m-am poticnit cu drag Isus m-ai sprijinit
O Doamne cum să nu te-ador o scump şi dulce Salvator
Când mă zbăteam greu încercat şi când spre Tine am strigat
M-ai ridicat blând şi duios prieten drag Isus Cristos

3. Eram micuţ şi ne-nsemnat dar Tu creşteai în mine
Şi voia Ta mă invăţa şi tainele-Ţi divine
M-ai vrut destoinic şi curat şi în lucrare devotat
Iar dac' ades Te-am întristat Tu totdeauna m-ai iertat
M-ai vrut un vrednic slujitor în via Ta şi-al tău popor
O Rege Sfânt eu te măresc şi pentru toate-Ţi mulţumesc

4. Ajută-mă pân' la sfârşit să îmi păstrez cărarea
Şi-atunci când sunt batjocorit Tu să-mi fi desfătarea
S-ajung în cer la masa Ta să cânt să strig Aleluia
Cu-acei iubiţi care s-au dus să fiu la masa Ta Isus
Să uit c-aicea mi-a fost greu să fiu în cer cu Dumnezeu
Ajută-mi haina s-o păstrez şi-n aşteptare să veghez.

- Puiu Chibici -



