Ce bucurie mare mi-ai dat pe-acest pământ
Lumină şi viaţă şi Duhul Tău cel Sfânt.
/: Nu umblu la-ntuneric căci Tu mi-ai dat lumină;
Şi Duhul Sfânt întruna pe cale e cu mine. :/

2.Şi ce minune mare în Domnu-am dobândit
Mergând pe-această cale lumină am găsit.
/: Eu nu mă obosesc mergând pe-această cale
Căci Duhul Sfânt întruna îmi dă înviorare. :/

3.Ce bună-mi pare calea când pot să merg pe ea
Credinţa şi Cuvântul şi Evanghelia.
/: Mă umplu de putere, de pace şi iubire
Căci Domnul e cu mine, cu El nu mă mai tem. :/

4.În calea-aceasta bună, în calea lui Isus
La capăt e cununa şi locul cel promis.
/: Acolo este locul spre el călătoresc
Şi când eu voi ajunge vreau să mă odihnesc. :/

5.Pe cale sunt cu Domnul, cu El vreau să mă duc
Şi Duhul Sfânt întruna mă face să-L ascult
/: În noua-mpărăţie a Domnului Isus
Curând eu voi ajunge şi cred că nu-i prea mult. :/

6.Dar pentru-aceasta, Doamne Isuse te-aş ruga.
Ca toată adunarea s-o duci în casa Ta.
/: La locul de odihnă, în noul Paradis
Să fim întotdeauna acasă la Isus. :/


