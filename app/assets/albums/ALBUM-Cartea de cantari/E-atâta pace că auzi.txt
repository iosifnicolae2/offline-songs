E-atâta pace că auzi
Şi mersul stelelor cum cântă
Şi roua de pe crinii uzi
Cum picură-n tăcere sfântă.

Cor /:Aşa-ntr-o linişte şi-un har
Poate ai să vii Isuse iar
Când nimeni nu s-ar aştepta
Atunci va fii venirea Ta :/

E-atâta pace-n jurul meu
Şi parcă-i totu-n aşteptare
Şi-n taina unei sfinte frici
Iubirea inimii tresare.

O Domane acum te rog să-mi ţii
Fiinţa cu vegherea-ncinsă
Ca-n orice ştrajă-ai fii să vii
Să-mi afli candela aprinsă.

- Traian Dorz -


