Vei reveni, Isuse, curând Te vom vedea
Tu vii să Îţi iei Mireasa, să o duci în slava Ta.
Tu vii, săltând pe dealuri, Tu vii, pe munţi sărind.
Îţi recunoaştem glasul şi paşii Tăi venind.

Răsună glasul veşnic, să audă omenirea…
Salutul: „Maranata!” rostiţi-l tot mai clar!
Să ridicăm privirea, e aproape izbăvirea!
Mereu răsună gongul: „O, vino, Doamne, iar!”

Străjerii de pe turnuri privesc în depărtări,
Zăresc cum se ridică nori negri dinspre zări.
Noi ştim că e aproape azi clipa de plecat;
Orice ar veni, Isuse, Tu vii! Ce minunat!…

Sunt vremuri tot mai grele, e timpul pe sfârşit;
Sunt zile tot mai rele, cum este profeţit.
Sunt semne care strigă mereu şi prevestesc:
”E vremea revenirii, slăvite Domn ceresc!”





