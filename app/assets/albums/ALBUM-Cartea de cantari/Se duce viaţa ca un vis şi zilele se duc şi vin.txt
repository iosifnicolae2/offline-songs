Se duce viaţa ca un vis şi zilele se duc şi vin
Dar noi zburăm spre Paradis, spre viaţă sau spre chin
Spre slava cerului senin, sau spre adâncu-ntunecos
Spre veşnicie sus sau jos, fără sfârşit

Refren:
/: Eşti pregătit să zbori când ceasul va suna
Eşti pregătit să zbori când El te va chema
Eşti pregătit sau nu acum e timpul potrivit
Întoarce-te şi tu ca să fii mântuit :/

Se duce viaţa ca un nor spre marele necunoscut
Pe-oceanul veşniciilor atâţia au trecut
Şi tu vei trece nu uita depinde cum te-ai pregătit
Spre veşnicie vei zbura în infinit

Şi, iată, Domnul va veni cu slavă veşnică pe nori
Înconjurat cu zeci de mii, cu îngerii în zbor
Ca fulgerul la răsărit şi orice ochi îl va vedea
Şi-aceia ce l-au răstignit vor regreta





