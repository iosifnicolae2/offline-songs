Nici nu mai știu de câte ori m-ai apărat,
Nici nu mai știu din ce primejdii m-ai scăpat,
/:Îmi amintesc cât m-am temut, dar Tu pe brațe m-ai ținut,
Și știu sigur că fără Tine-aș fi pierdut.:/

Nici nu mai știu de câte ori m-ai ridicat,
Nici nu mai știu de câte ori m-ai mângâiat,
/:Dar știu c-a fost prezența Ta, și-ulei turnat pe rana mea,
Și vasul meu a fost umplut cu pacea Ta.:/

Nici nu mai știu de câte ori Tu m-ai mustrat,
Nici nu mai știu de câte ori Tu m-ai iertat,
/:Dar, știu c-a fost iubirea Ta, iar Duhul Sfânt în viața mea
A readus lumina la porunca Ta.:/

Nici nu mai știu de câte ori m-ai înțeles,
Nu pot să număr câte lacrimi Tu mi-ai șters,
/:Eu nu mai știu, dar Te slăvesc, Te preamăresc și-Ți mulțumesc,
Te-nalț și Te iubesc Isuse Domnul meu.:/

Nici nu mai știu de câte ori m-ai izbăvit,
Nici nu mai știu câte furtuni Tu ai oprit,
/:Dar știu c-a fost puterea Ta, și m-a-ngrădit iubirea Ta,
Și nici un val nu mă va lua din mâna Ta
Te-nalț și te slăvesc mereu, când mi-e ușor și când mi-e greu,
Mă-nchin și Te iubesc Isuse Domnul meu.:/





