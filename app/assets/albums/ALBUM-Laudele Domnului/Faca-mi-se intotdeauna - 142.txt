Facă-mi-se totdeauna  După sfântul Tău cuvânt, Chiar de-ar fi să-mi cadă toate  Planurile la pământ |: Chiar de-ar fi să-mi cadă toate :| Planurile la pământ

Gândul Tău să se-mplinească  Neştirbit în mine-oricând Chiar de-ar fi să se dărâme Tot ce mi-am zidit în gând |: Chiar de-ar fi să se dărâme :| Tot ce mi-am zidit în gând

Voia Ta să se înalte Ca stăpână-n viaţa mea Şi-n fărâme sparge-mi voia Printr-o lovitură grea |: Şi-n fărâme sparge-mi voia :| Printr-o lovitură grea

Rugăciunea asta, Doamne, Tu să mi-o asculţi mereu, Iar de-ar fi s-o schimb vreodată, N-asculta de glasul meu |: Iar de-ar fi s-o schimb vreodată :| N-asculta de glasul meu

