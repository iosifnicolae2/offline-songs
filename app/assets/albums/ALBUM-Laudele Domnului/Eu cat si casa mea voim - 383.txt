Eu cât şi casa mea voim, 
O, Doamne ca să Te slujim!
|: Te rog să-mi dai puterea Ta
Să Te servesc cu viaţa mea :|

M-ajută, Doamne, să iubesc
Pe-ai mei şi să le dovedesc,
|: O pildă bună, cum Tu vrei
Să fie ucenicii Tăi :|

Eu mă gândesc neîncetat
Că eu şi toţi ce mi i-ai dat;
|: Supuşi, uniţi să vieţuim,
Şi Ţie, Doamne, să-Ţi servim :|

Drept jertfă Ţie mă predau,
Ai Tăi pe veci să fim eu vreau,
|: Ascultă, Doamne, ruga mea,
Dă binecuvântarea Ta :|

