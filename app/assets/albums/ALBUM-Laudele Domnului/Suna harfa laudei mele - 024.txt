Sună harfa laudei mele
Numai pentru Dumnzeu; 
La nevoi şi la durere, 
Aleluia Îi cânt eu: 
|: Toată viaţa cât trăiesc, 
Pe Isus Îl preamăresc :|

Fericit e cine are 
Duhul Sfânt în ajutor, 
Cine Lui I se supune 
Şi Îi e ascultător
|: Fie bine, fie rău, 
Domnul este scutul meu :|

A creat tot universul, 
Domnul prin al Său cuvânt
Pe bolnavi îi vindecase, 
Când trăise pe pământ
|: Şi pe mine m-a creat, 
Mântuire-apoi mi-a dat :|

Aleluia! Aleluia! 
Să răsune ne-ncetat,
Până Domnul vine-n slavă 
Astfel cum a cuvântat 
|: Deci şi tu inima mea 
Cântă-I până-L vei vedea :|

