       O, iartă-mi, Te rog, Doamne,
Atâtea rugăciuni
Prin care-Ți cer doar pâine 
Și pază și minuni
Căci am facut adesea 
Din Tine robul meu,
Nu eu s-ascult de Tine,
 Ci Tu de ce spun eu

       În loc să vreau eu, Doamne, 
Să fie voia Ta
Îți cer, Îți cer întruna,
 Să faci Tu voia mea
Îți cer s-alungi necazul, 
Să nu-mi trimiți ce vrai,
Îți cer să-mi faci atâtea, 
Să-mi dai, să-mi dai, să-mi dai

Gândindu-mă că dacă 
Îți cânt și Te slăvesc
Am drept să-Ți cer întruna 
Să faci tot ce doresc.
O, iartă-mi felu-acesta nebun 
de-a mă ruga
Și-nvață-mă ca altfel 
Să stau în fața Ta

Nu tot cerându-Ți Ție 
Să fii Tu robul meu,
Ci Tu cerându-mi mie, 
Iar robul sa fiu eu
Fă să-nțeleg ca felul cel bun 
De-a mă ruga
E să doresc ca-n toate 
Să fie voia Ta

