Vindecă a mea-ndoială
Ce m-apasă uneori
Când mă aflu dat uitării
Și prin suflet trec fiori

Nici o clipă de-ndoială
Nu vreau s-am în viața mea
C-ai venit să mă răscumperi
Să-mi dai pace, pacea Ta

Depărtează-mi îndoiala
Când mă simt că-s părăsit
Vin, Isuse, și-mi ia teama
Doar cu Tine-s fericit

O, Isuse, vin degrabă
Al meu suflet e-nsetat
În mai strânsă legătură
Vreau să fim neîncetat

