De dorul Tău, Isus iubit,
În dragostea Ta arse
Şi inima spre răsărit
Şi faţa ni se-ntoarse...

Isus, Isus, şi Te-aşteptăm,
Cum crinii-aşteaptă roua,
Privind spre ceruri, Te chemăm,
Cu mâinile-amândouă

Treci peste anii viitori,
O, Mire drag şi vino!
Ne du mai sus, mai sus de nori,
În Țara de lumină

În clipa când ni-i cununa
Cu-a slavei Tale taine,
Schimbaţi în chipul Tău ni-i da
A păcii albe haine

Şi-Ţi vom cânta Isus iubit, 
De drag, o veşnicie
Că Te-am chemat şi Te-am dorit
Cât nimenea nu ştie

