Îmi plâng amarul, dar nu disper
În greul vieţii privesc la El,
|: Am siguranţă, în El mă-ncred
Căci stânca vieţii e Dumnezeu :|

Îmi plâng amarul, 
L-am spus la mulţi
Dezamăgirea mi-a fost răspuns
|: Lume tirană, cum m-ai tratat
Pe rana vieţii, balsam n-ai dat :|

Îmi plâng amarul, şi rana mea
Va fi pansată de mâna Sa,
|: Îi spun lui Isus, Medicul meu
El mă conduce spre Dumnezeu :|

Să-ţi plângi amarul, dar nu uita
Căci El va şterge lacrima ta,
|: Să ai nădejde pe drumul greu,
Priveşte numai la Dumnezeu :| 

