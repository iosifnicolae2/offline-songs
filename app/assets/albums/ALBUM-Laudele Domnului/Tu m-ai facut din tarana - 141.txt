Tu m-ai făcut din ţărână
Şi-n adânc mi-ai turnat veşnicia,
|: Dar în mine-o făptură păgână
Zi şi noapte îşi cere simbria :|

Nu sunt, Doamne, decât o suflare,
Decât carne cu multe păcate
|: Şi Te caut cu dor şi oftare
Să-mi dai forma trăirii curate :|

Ce-aş ajunge, tot singur pe ape,
Într-o lume de răni şi suspine,
|: Dacă nu Te-aş simţi pe aproape
Dacă nu Te-aş simţi lângă mine :|

Eu sunt scurgerea, aburul, clipa;
Sunt doar lutul, iar Tu ești Olarul
|: Ocroteşte-mă, Doamne, cu-aripa,
Dăltuieşte-mi făptura cu harul :|

