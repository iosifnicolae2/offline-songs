Nicidecum, nicăieri, niciodată,
Gândul meu altui domn 
Nu-l aştern!
În Isus viaţa mea e bogată,
Stea eternă în cerul etern

Nicidecum, nicăieri, nici o clipă,
Nu pot fi fericit fără El
Lângă El, peste-a morţii risipă
Voi zbura ca un alb porumbel

Nicidecum, nici în foc, 
Nici în moarte,
Despărţire de Domnul meu nu-i,
Dacă inima nu mă desparte,
Orice-ar fi, orice-ar fi, 
Sunt al Lui!

Vom trăi veşnicii de iubire,
Mii de ani, zeci de mii, mii de mii!
Când o clipă cu El e-o uimire
Ce va fi, ce va fi-n veşnicii!

Va veni Prinţul Păcii divine!
Hohotind Îi vom plânge la piept,
Cât mai bate o inimă-n mine
Îl doresc, Îl iubesc, Îl aştept!

