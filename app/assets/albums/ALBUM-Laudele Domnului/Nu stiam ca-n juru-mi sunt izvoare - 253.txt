Nu știam că-n juru-mi sunt izvoare
Nu știam de oaza din pustiu
|: Așteptam să vină corbii-n zare
Așteptam sfârșitul meu târziu :|

Mi-am plimbat privirea peste lume
Și-am zărit pustiul gol și sterp
|: Am simțit fiorul morții-n mine
Tot mai mult mă apasă în piept :|

Chinuit de arșița toridă,
Copleșit de-al morții evantai
|: M-am trezit la vocea Ta cea blândă
 Tocmai Tu, o, tocmai Tu erai :|

Nu știam, Isuse, că în Tine,
Curg izvoare limpezi de cleștar
|: N-am știut că setea arsă-n mine
Numai Tu ai stins-o cu-al Tău har :|

Dacă vrei și tu, amice dragă,
Focul inimii din piept să-l stingi
|: El îți vindecă ființa-ntreagă
Vin la El, la pieptu-i drag să plângi :|

