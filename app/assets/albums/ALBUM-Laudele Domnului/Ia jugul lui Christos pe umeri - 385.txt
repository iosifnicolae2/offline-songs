Ia jugul lui Hristos pe umeri
Şi trage lângă El arând,
Chiar dacă semeni numai lacrimi
Şi umbli numai sângerând

Hristos cel Sfânt te va cunoaşte
În sărăcie, nu-n belşug
|: Căci mulţi au stat cu El la masă
Dar prea puţini au tras la jug :|Refren:

Ia-i sarcina şi-o du alături
Şi simte-o apăsând din greu;
Cum ai răspunde doar tu singur
De tot ce are Dumnezeu?

Hristos cel Sfânt te va cunoaşte
Odată-n cerul Lui de sus
|: Nu după haina ce-ai purtat-o
Ci după sarcina ce-ai dus :|Refren:

Ia-ţi crucea ta şi-I mergi pe urme
Tăcând şi mulţumind ca El;
Iubeşte, roagă-te şi rabdă,
Urmând dumnezeiescu-I ţel

Hristos cel Sfânt te va cunoaşte
Nu după numele ce-I spui,
|: Ci după ranele-ndurate
Sub crucea ta, sub crucea Lui :|Refren:

