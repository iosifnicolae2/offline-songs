Ce-ar fi făptura-mi fără Tine,
Mântuitorul meu slăvit?
Ce-aş fi de n-ai fi Tu în mine
Cu harul Tău nemărginit?

Aş fi un bulgăre de gheaţă,
Un chip de humă fără viaţă,
O stâncă-nvăluită-n ceaţă
Şi-o noapte fără dimineaţăRefren:

Aş fi un far fără lumină,
Pustie de nisipuri plină,
Cu vânturi fără de odihnă,
Cu şerpi şi scorpii ce-nvenină

Aş fi o albie uscată
Pe unde-a curs un râu odată,
O frunză smulsă şi purtată
Fără de scop prin lumea toatăRefren:

Aşa aş fi, dar slavă Ţie!
Tu-mi eşti a vieţii bogăţie,
Comoara harurilor vie
Ce mă inundă pe vecie

Eu n-aş şti azi ce-i fericirea
Vieţii-n mii şi mii de feţe,
Şi n-aş fi cunoscut iubirea
Cu-nfiorări şi frumuseţeRefren:

De n-ai fi fost Tu, Bunătate,
Începătorule a toate, 
Cu haruri mii şi minunate,
Ce totul vrea şi totul poate;

Tu m-ai suit în slăvi divine
Din lutu-ntunecatei tine,
Isuse, sunt ce sunt prin Tine
Şi-acum şi-n veacul care vine! Refren:

