Neprihănită dragoste dintâi Eu nu pot fără tine! |: Nu pot iubi, nu pot răbda, Nu pot cunoaşte pacea ta De nu rămâi în mine :|

Neprihănită dragoste dintâi Iubirea mea de sine! |: M-am depărtat, m-am rătăcit, Din clipa când te-am părăsit, Dar azi mă-ntorc la tine :|

Neprihănită dragoste dintâi Ce dor de tin-mă leagă |: Te chem cu plânsul meu amar Mai vino iar cu sfântu-ţi har Cuprinde-mi viaţa-ntreagă :|

Neprihănită dragoste dintâi Eu nu găsesc în mine |: Putere să pot suferi, Iertare să pot dărui, Nimic sunt fără tine :|

Neprihănită dragoste dintâi Cu lacrimi de căinţă |: Cu-ntregul dor, cu-ntregul gând, M-aplec în faţa ta plângând, Mă-nchin cu umilinţă :|

