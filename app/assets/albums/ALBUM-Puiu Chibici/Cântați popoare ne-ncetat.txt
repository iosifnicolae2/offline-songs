Cântați popoare ne-ncetat
Un imn de sărbătoare,
Cântați Celui ce-i adorat, 
Domnului nostru Mare. 
Cântați Celui ce ne-a salvat, 
Celui ce-i veșnic Împărat, 
Celui ce ne-a răscumpărat 
De moarte și pierzare. 

2. El locuiește sus în cer, 
Acolo-n slăvi sublime, 
Dar e și aici la cei ce-L cer 
Și azi ca și-n vechime. 
El la 'nălţat pe Daniel 
Și l-a condus pe Israel, 
Toți câți s-au încrezut în El
N-au fost dați de rușine. 

3. Tu, Cel ce stai pe heruvimi
Înconjurat de glorii, 
Cu fața albă ca de crin, 
Și-Ți cântă mii de coruri, 
Îți cântă azi ai Tăi copii 
Atâtea sfinte melodii, 
Tu, Cel ce-ai fost, ești și vei fi 
Domn pe Pământ și-n Ceruri. 

4. Lângă acei ce Te slăvesc
Mă apropii și eu, Tată, 
Să-Ți cânt cu-ntregul Univers
Din inimă curată,
Iar dacă nu voi mai putea 
Și buzele îmi vor tăcea, 
Doar suspinând Te-oi lăuda, 
O, Doamne, pân' la moarte.

