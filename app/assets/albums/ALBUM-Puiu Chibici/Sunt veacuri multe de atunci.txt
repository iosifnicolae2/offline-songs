Sunt veacuri multe de atunci
Şi ani şi ani s-au dus
De când la cer S-a înălţat
Mântuitorul nost’ Isus.
Dar vremurile s-au scurtat
Şi timp mult nu mai este,
Căci tot ce-i scris e-adevărat,
Scriptura se-mplineşte.

2. Privirea mea o-ndreapt în sus
Spre tronul de-ndurare,
Stau umilit şi aştept supus
Să văd a Lui lucrare.
Aştept cu dor şi mă silesc
Chiar dacă lupta-i mare,
Să pot pe nori să-L întâlnesc,
În marea sărbătoare.

3. Eu ştiu că Domnul va veni
Chiar dacă zăboveşte,
Şi toate aici se vor sfârşi,
Scriptura se-mplineşte.
Cuvântul Său e ,,da'', ,,amin'',
Şi-n El nu e schimbare,
Pe bolta cerului senin,
Curând Isus apare.

4. Oricât mai e de aşteptat
Vreau să stau în iubire,
Chiar dacă mulţi s-au depărtat
Eu L-aştept pe al meu Mire. 
Să-l văd pe nori înconjurat
De a cerului oştire,
Cu sfânt veşmânt de Împărat,
Cu slavă şi mărire.

