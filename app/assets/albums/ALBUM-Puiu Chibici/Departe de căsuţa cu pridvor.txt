Departe de căsuţa cu pridvor
Împins de lipsuri şi necazuri
Departe de al meu popor
Purtat de vânturi şi talazuri
De-atâta vreme doar printre străini
Cu dor în suflet totdeauna
Mă simt ca floarea între mărăcini
Ca ţara mea nu e niciuna.

R: Mi-e dor de-acasă, mi-e dor de-acasă
Mi-e dor de-ai ţării mele zori
Mi-e dor de-acasă, mi-e dor de-acasă
De-ai mei părinţi, fraţi şi surori

2. Pribegi ca şi poporul Israel
Căutând şi azi limanuri bune
Batjocoriţi mereu în fel şi fel
Un rege aşteptăm să ne adune
Să ne adune sus in noua ţară
O veşnicie împreună
Acolo unde-i veşnic primavară
Şi nu mai este vânt şi nici furtună.

3. Să nu mai ştim de lacrimi şi dureri
Să dăm uitării suferinţa
Să nu mai fie mâine şi nici ieri
Doar cerul să ne fie locuinţa
Acolo unde Isus e-mpărat
Să retrăim copilăria
In raiul ce aici doar l-am visat 
Si unde-i nesfârşită bucuria.

