Prin arşiţa vremii
Trecut-au milenii
Şi glorii de mult apuse,
Dar noi ştim prea bine
Că astăzi sau mâine
Vei reveni, Isuse.

R: Revino, Isuse, revino din nou,
Te cheamă fecioara-nţeleaptă.
Revino, al slavei ne-nfrânt Erou,
O, vino, Mireasa Te-aşteaptă.

2. Din goluri de stânci
Şi din văi adânci,
Din moarte şi ruine,
Din neguri şi valuri,
Din foc şi talazuri
Strigăm azi către Tine.

3. Mai sunt înca patimi,
Mai sunt încă lacrimi
În lumea blestemată,
Mai sunt încă paturi
Şi boli fără leacuri,
Dar s-or sfârşi odată.

4. Rămas-au în urmă
Dureri şi nevoi
Şi palme şi ruşine,
Purtăm doar speranţa
Că vii iar la noi
Şi dorul după Tine.

