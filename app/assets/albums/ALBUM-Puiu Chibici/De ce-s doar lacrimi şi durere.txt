De ce-s doar lacrimi şi durere
De ce-s doar grijuri şi nevoi,
De ce-i atâta dezbinare 
Şi certuri multe printre noi?
De ce, când vrei să mergi pe cale 
După cuvântul din scripturi,
Ai parte doar de plâns şi jale 
Şi-atât de multe lovituri ?

R: De ce-i aşa, o ştie El,
Isus Hristos, Emanuel 
Răspuns aici de n-om avea 
Odată-n ceruri vom afla,
De ce-i aşa, o ştie El.

2. De ce azi glasul Porumbiţei 
Se aude parcă tot mai stins,
Şi de când uşa odăiţei 
În taină nu s-a mai închis?
De ce nu-i dres cu har şi sare 
Cuvântul celor ce slujesc,
De ce nu ard jertfe pe-altare 
Şi-atâtea oi se risipesc?

3. De ce-n biserici Osanale
Se aud din ce în ce mai rar,
De ce-s atâţia prin spitale,
De ce-s cântări fără de har?
De ce-i aşa, o ştie Unul 
Ce-odată-n ceruri S-a suit,
Acela ce iubeşte omul 
Şi-a fost pe cruce răstignit.

