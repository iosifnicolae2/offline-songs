Unde să mă duc, Isuse
Când mi-e sufletul mâhnit,
Unde să alerg, Isuse,
Când vrăjmaşul m-a rănit?

2. Unde să mă duc?
N-am pe nimenea sub soare
Să-mi aducă alinare,
Doar la crucea Ta,
Doar la Golgota.

3. Unde să mă duc, Isuse,
Când în duh eu sunt zdrobit
Şi-n suspine negrăite
Gem în cortu-mi părăsit?

4. Unde să mă duc?
Doar la Tine-am rezolvare,
Tu, cetate de scăpare,
Doar la crucea Ta,
Doar la Golgota.

5. Unde să mă duc, Isuse,
Când viaţa mi-e un calvar?
Când vei pune întristării,
Oare, piatra de hotar?

6. Unde să mă duc?
Vin la Tine, Mângâiere,
Vin să-mi plâng a mea durere,
Doar la crucea Ta,
Doar la Golgota.

