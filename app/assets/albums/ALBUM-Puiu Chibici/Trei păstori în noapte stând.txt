Trei păstori în noapte stând
Lângă turma lor în câmp,
Au văzut un înger înaintea lor.
,,Nu vă temeţi!'', el le-a spus
Şi o veste le-a adus:
Că-n Israel S-a născut Mântuitor.

R: Vestea bună din Cer pentru cei ce-n lume pier,
Corul slavei a adus: S-a născut Isus! Isus!
Aleluia! Osana! a Lui fie gloria! 
S-a născut Mântuitorul, Mesia!

2. ,,Că-i Mesia voi veţi şti,
Într-un grajd Îl veţi găsi,
Într-o iesle-n scutece înfăşurat''.
Ei îndată au plecat
Şi-ntr-acolo au alergat
Să-L întâmpine pe Marele-Împărat.

3. Salvator Divin şi Sfânt,
Mântuind acest Pământ,
Fie-I preamărită-n veci iubirea Sa!
''Binecuvântat să fii!'',
Cântă azi ai Săi copii,
''Bine ai venit la noi, Mesia!''

