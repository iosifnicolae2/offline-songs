Aleargă doi părinți în noapte
E aproape-al naşterii soroc,
Să stea la han, azi nu se poate,
Pentru săraci nu este loc.
Doar într-un staul se mai face
Un loc în iesle, acolo jos,
Căci vine un Prinţ, un Rege pace,
Se naşte Mesia Hristos.

2. Spre Bethleemul din Iudeea,
Să se înscrie au pornit
Din Nazaret spre Galileea
Aşa cum a fost profeţit.
Plecat-au Iosif şi Maria,
Supuşi poruncii ce s-a dat,
S-aducă lumii bucuria,
Să nască un mare Împărat.

3. Astfel Şi-a arătat Stăpânul
Bunăvoinţa spre pământ,
Căci Şi-a adus din cer aminte
De legământul Său cel sfânt.
A ridicat o moştenire
Peste acest pământ arid,
Dând omenirii izbăvirea
Prin seminţia lui David.

