Cuvântul Tău e Adevărul
E din vecie neschimbat,
Chiar mai înainte de-a fi cerul
A fost Cuvântul Tău curat.

2. Cuvântul Tău nu-i râs, nici glume,
Nici vorbe fără căpătâi,
Cuvântul Tău e-nţelepciune
Şi-n toate El a fost întâi.

3. Cuvântul Tău e mângâiere,
E bunătate, e prinos,
Cuvântul Tău e o putere,
Cuvântul Tău e glorios.

4. Cuvântul Tău e-un râu de pace,
Este credinţă, este har.
Cuvântul Tău, oricui de-i place,
Primeşte mântuirea-n dar.

5. Cuvântul Tău cine-l rosteşte
Să stea departe de cel rău.
Cuvântul Tău mărturiseşte
Că Tu eşti Domn eşti Dumnezeu.

