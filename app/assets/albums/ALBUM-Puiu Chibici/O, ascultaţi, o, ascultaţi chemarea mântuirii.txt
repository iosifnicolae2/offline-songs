O, ascultaţi, o, ascultaţi chemarea mântuirii
Ce-o face Domnul încă pe pământ,
Fiţi înţelepţi, vegheaţi, vegheaţi, nu staţi în aţipire,
Vă cheamă Dumnezeu prin Duhul Sfânt.

R: Răscumpăraţi vremea, timpul trece ca un vis,
Isus se-ntoarce cum a promis,
Mireaso, eşti tu gata, haina-n sânge ţi-ai albit,
Tu soră, frate, te-ai pregătit?

2. Feriţi-vă de tot ce-i rău, de pofte şi de lume,
Aşa-i stă bine celui credincios.
Voi ce-l iubiţi pe Dumnezeu şi-aveţi în El un nume,
Fiţi vrednici de chemarea lui Hristos.

3. Deşteaptă-te, tu care dormi, şi vino la lumină,
Şi slava cerului te va umbri.
Priveşte sus la Golgota, la jertfa cea divină,
Te cheama Isus, nu mai zăbovi.

