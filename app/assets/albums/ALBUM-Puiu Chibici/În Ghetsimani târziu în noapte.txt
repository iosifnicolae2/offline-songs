În Ghetsimani târziu în noapte
Se-aude-un plâns sfâşietor,
Se-aude-o rugă de departe,
Se roagă Domnul domnilor.
Mâhnit şi întristat de moarte
Plângea Păstorul singurel,
Cu lacrimi mari îndurerate,
Plângea Isus Emanuel.

2. ,,Tată, Tată, ia-mi acest amar,
Tată, dacă-i cu putinţă,
Fă să treac-acest pahar.
Tată, totuşi fă nu cum vreau Eu,
Ci doar după planul Tău,
Tată, Tată, Tu eşti Dumnezeu.''

3. O rugă noaptea o străpunge,
Un strigăt înfiorător,
Natura toată parcă plânge
Pe muntele Măslinilor.
Înmărmurite în uimire
Parcă şi stelele de sus
Priveau cu stinsă strălucire
Cum se ruga cu-amar Isus.

