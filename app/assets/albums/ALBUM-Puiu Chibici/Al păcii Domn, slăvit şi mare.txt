Al păcii Domn, slăvit şi mare
La nuntă azi eşti invitat,
Să le dai binecuvântare
Acestor doi ce s-au legat.
Uneşte, Doamne, aceste inimi,
Uneşte-i astăzi pe amândoi,
Să nu-i poată desparte nimeni,
Fă-i, Doamne, Tu un sfânt altoi.

2. În orice zi să-i ţii de mână
Şi-ai lor paşi să-i călăuzeşti,
Să-i luminezi cu-a Ta lumină
Şi-n drumul lor să-i ocroteşti.
Să le faci viaţa fericire,
De nori şi valuri să-i fereşti,
Să-i ţii pe braţe cu iubire
Şi-n casa lor Tu să domneşti.

3. Rămâi cu ei în căsnicie
Şi-ai lor urmaşi, oricât de mulţi,
Să-i binecuvintezi, Isuse,
Şi ruga lor să le-o asculţi.
Păstrează-i, Doamne,-n a Ta casă, 
Până când iar vei apărea,
Să faci din ei a Ta mireasă, 
Când nunta-n cer o vom serba.

