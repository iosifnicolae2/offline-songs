Nu s-a dat nicicând sub soare, un alt nume mai frumos
Decât unul sfânt și mare, Numele Isus Hristos.
În nimeni nu-i mântuire, căci nu-i nume mai presus,
Pentru întreaga omenire, decât Numele Isus.

R: /:Acest nume sfânt și mare, minunat și Glorios,
Acest nume-i o splendoare, Numele Isus Cristos.:/

2. În acest nume de slavă, se înalță rugăciuni,
Și când Duhul Sfânt coboară, se fac semne și minuni.
Pentru numele Lui veșnic, se înalță prin cântări,
Și când cerul se deschide, se fac chiar și vindecări.

R: /: Acest nume-i o putere, pentru cei împovărați,
Acest nume-i mângâiere, pentru cei nemângâiați. :/

3. În acest nume să creadă, cei sărmani și necăjiți,
Cei ce plâng și n-au pe nimeni, cei săraci și părăsiți. 
Acest nume e iubire, pentru cei batjocoriți,
Îi un han de poposire, pentru toți cei obosiți.

R: /: Acest nume sfânt și mare, cum nu-i altul mai presus,
Este har și îndurare, nume drag și scump Isus. :/

