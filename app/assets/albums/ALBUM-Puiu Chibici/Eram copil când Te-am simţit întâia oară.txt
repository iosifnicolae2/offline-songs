Eram copil când Te-am simţit întâia oară
Când mi-ai aprins în piept un tainic dor,
Simţeam că tot în jurul meu se înfioară
Şi un susur blând mă-nvăluia uşor.
Era-n amurg, în asfinţit, în prag de seară
Când Ţi-am simţit iubirea de nespus
Şi-am înţeles că adierea cea uşoară
Era chiar pasul Tău, Isus.

R: De-atunci Te aştept şi stau'n acelaşi loc afară
Şi ard de dor ştiind c-ai să revii,
Ca şi atunci, în minunata primăvară,
Te-aştept chiar dacă întârzii în prag de seară.

2. Trecut-au ani şi ani de lungă aşteptare,
Şi acel fior nicicând nu l-am uitat.
Mai stau şi acum, Isus, privind cu dor în zare
Şi cred că ai să vii ca altădat'.
Eram copil când Te-am simţit întâia oară
Şi soarele era atunci spre-apus,
De atunci mereu spre Tine, Doamne, doru-mi zboară
Vreau iar să Te-ntâlnesc, Isus.

