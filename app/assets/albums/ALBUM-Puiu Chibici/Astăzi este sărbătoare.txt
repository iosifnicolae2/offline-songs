Astăzi este sărbătoare
E-o revărsare de har,
Cu lacrimi de bucurie,
Dar şi lacrimi de amar,
/: Lacrime de despărţire
De-acei dragi ce i-am lăsat,
Căci de casa părintească
Eu de astăzi mă despart. :/

2. Să te mângâie azi Domnul,
Mamă care m-ai crescut,
Nopţi în şir mi-ai veghiat somnul,
Ce-i odihna n-ai ştiut.
/: Astăzi ştiu că tu vei plânge
Şi vei plânge cu amar,
Căci în casa ta, o, mamă,
Am fost un mărgăritar. :/ 

3. Atunci când veneam acasă,
Zâmbitor mă-ntâmpinai,
Astăzi ochii-ţi sunt în lacrimi,
Ştiu durerea ce o ai.
Ce să-ţi fac, iubite tată,
Cum să-ţi alin dorul tău?
Locul gol rămas acasă,
Să îl umple Dumnezeu. 
Căci acum eu sunt mireasă
Eu mă duc pe drumul meu
Şi de azi, mamă şi tată
Îmi va fi doar Dumnezeu. 

4. O, Isuse, Doamne sfinte,
Te rugăm să-i ocroteşti
Pe-acest drum de azi 'nainte
Lângă ei Tu să păşeşti.
/: Să laşi binecuvântare
Ca şi-n Cana Galilei,
Să-i conduci cu mână tare
Pân' la nunta Ta din cer! :/

