De când în lume am venit
Sfios, plăpând şi plin de teamă,
Primul cuvânt ce l-am rostit
A fost cuvântul ,,mamă''.

R: O, mama mea, o, mama mea,
Cu dor fiinţa mea te cheamă.
O, mama mea, o, mama mea,
O, dulce mama mea.

2. O, cum să uit iubirea ta
În nopţile de priveghere
Când crunt lovit de boala grea
Tu-mi erai mândâiere.

3. Mi-e aşa de dor, mi-e aşa de dor
Să-ţi aud iar vorba duioasă,
Să-ţi simt al dragostei fior
Când vin la tine-acasă.

4. Copile drag ce rătăceşti 
Când glasul ei încă te cheamă,
Învaţă azi s-o preţuieşti
Cât încă mai ai mamă.

