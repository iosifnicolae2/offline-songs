În Tine am găsit iubirea
Când nimeni nu mi-o-mpărtăşea
Şi am citit în a Ta privire,
Isuse, Doamne, dragostea.
În Tine am găsit iubirea
Când cei din jur m-au părăsit,
Şi-am înteles că fericirea
Eşti numai Tu, Isus iubit,
În Tine am găsit iubire,
Deci fii în veci de veci slăvit.

2. În Tine am găsit iubire
Când pe Golgota mă năşteai,
În Tine am eu mântuire
Şi cale liberă spre Rai.
În Tine am găsit iertare
Şi har ce nu l-am meritat,
În Tine am găsit salvare,
Deci fii în veci glorificat.

3. În Tine am găsit izvorul
De sfinte binecuvântări
Şi-n încercări Mângâietorul
Şi bucurie-n întristări.
În Tine am aflat, Isuse,
Un prieten bun şi-adevărat,
În Tine am comori nespuse,
Deci fii în veci glorificat,
În Tine am bogăţii nespuse,
Deci fii-n veci binecuvântat.

