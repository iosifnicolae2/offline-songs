Lacrimi, plâns și durere
E tot ce lumea Ți-a dăruit,
Chinuri, oțet și fiere,
Doar pentru vina că ne-ai iubit.
Pentru iertare, răscumpărare
Și împăcare Tu ai venit.

R1: Din slăvi divine și pentru mine,
Ca Miel de jertfă, Doamne Te-ai dat.
Crucea şi spinii, răni și suspine,
Răbdat-ai, Domne, să fiu salvat.

2. Râuri de apă vie
Curg astăzi încă din jertfa Ta.
Poarta spre veșnicie
E acum deschisă, Aleluia,
Căci orișicine ce sincer vine 
Să se închine poate intra.

R2: Și pentru tine, să știi, străine,
Murit-a Isus nevinovat,
Străpuns în cuie, EL vrea să-ți spuie
Că tot păcatul ți l-a iertat.

3. Isus, o ce har mare,
De la pierzare Tu ne-ai scăpat,
Pace și vindecare-n
Ale Tale rane noi am aflat,
Cu umilință, recunoștință,
Și cu credință viața Ţi-am dat.

R3: Mărire Ție pentru vecie,
Eroul Slavei din Golgota,
Cu Tine-n Sfânta Împărăție,
O, Domnul nostru, ne-om bucura.

