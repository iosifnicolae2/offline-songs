O, mai rabdă, porumbiţo
Se ivesc ai zilei zori,
Ştiu că-ţi este dor de-acasă,
Nu mai este mult, Mireaso,
Vine Mirele pe nori.

2. Eşti lovită, prigonită,
Stai ascunsă-n văi adânci,
Eşti, de toţi, batjocorită,
Eşti rănită, părăsită
Porumbiţo, dintre stânci.

3. Eşti bătută de furtună,
De arşiţi şi vreme rea,
Eu ţi-am pregătit cununa,
Duhul Sfânt ţi-am dat, arvuna,
Căci curând te voi lua.

4. Iată, vine dimineaţa,
Este vremea de plecat,
Vino azi, arata-ţi faţa,
Pentru tine Mi-am dat viata,
Cu sânge te-am câştigat.

5. Îmbracă-ţi podoaba sfântă
Pentru Fiul de-Împărat,
Sus, privirea îţi avântă,
Mii şi mii de îngeri cântă
Isus, fii glorificat.

