Tu eşti izvorul de ape divine
Şi-a lor zăgazuri Tu le stăpâneşti!
Când Îţi întinzi mâna, sfinte Stăpâne,
Cu binecuvântări ne copleşeşti!
Eşti adierea subţire şi blândă,
Eşti raza caldă ce-n noi străluceşti!
Tu eşti flăclia de veacuri arzândă,
Eşti braţul tare ce toate cârmuieşti!

R1: Tu eşti un râu de har, eşti pace, eşti alin!
Eşti minunatul dar! În veci fii lăudat!

2. Tu eşti un cântec ce-mi umple viaţa,
Eşti zâmbetul dimineţii frumos!
Eşti soarele ce-şi arată-n zori faţa,
Eşti Tatăl Domnului Isus Hristos!
Tu eşti Divinul, Tu eşti Preaînaltul,
Nemuritor din vecii în vecii!
Eşti Creatorul, ca Tine nu-i altul,
Tu-ai fost Acelaşi şi-n veci la fel vei fi!

R2: Tu eşti un râu de har ce curge ne-ncetat,
Eşti minunatul dar! În veci fii lăudat!

3. Când îmi întorc către Tine privirea,
Mă luminez de-al Tău chip minunat!
Când strig spre Tine-mi aduci izbăvirea,
Pe ai Tăi copii Tu nu-i laşi niciodat'!
De-a Ta iubire mi-e plină fiinţa,
Cu îndurare mă-nconjuri mereu!
În Tine, Doamne, mi-e pururi credinţa,
Părinte veşnic şi mare Dumnezeu!

