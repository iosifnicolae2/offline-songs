În ţinutul Galileea
O femeie locuia
Mai demult în ţara ceea
Şi Maria se numea.
O fecioară sfântă, preacurată,
Un exemplu-ntre iudei,
O fecioară binecuvântată
Şi aleasă-ntre femei.

2. Într-o zi, din slăvi divine,
Un înger a coborât
Înainte-i să se-nchine
Şi în taină i-a vorbit:
,,Ţie, fiică, ţie plecăciune'',
Îngerul atunci i-a spus,
,,Duhul Sfânt din cer să te-ncunune,
Tu-L vei naşte pe Isus.''

3. ,,Nu te teme, o, Maria,
Iată, tu-L vei zămisli
Chiar pe Regele Mesia,
Cel Preaînalt te va umbri.''
,,Iată-mă'', a zis atunci Maria,
,,Iată, Doamne, roaba Ta,
Facă-mi-se după cum Ţi-e voia,
A Ta fie gloria.''

