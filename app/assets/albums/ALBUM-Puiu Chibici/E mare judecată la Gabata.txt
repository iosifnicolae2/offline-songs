E mare judecată la Gabata
Se judecă un Miel nevinovat,
,,La moarte!'', strigă-nfierbântată gloată,
,,La răstignire fie condamnat!''
,,Eu nu găsesc în acest Om vreo vină,
Deci, daţi-mi apă mâinile să-mi spăl'',
Privea Pilat la faţa cea senină,
,,Eu n-am nimic, eu n-am nimic cu El''.

R1: Golgota, locul căpăţânii,
Golgota, loc de plâns amar,
Golgota, unde cresc doar spinii,
O, Golgota, o, Calvar.

2. Privea Maria-ntr-un trecut departe
Cu-n foc şi o văpaie în priviri,
O, cum să fie condamnat la moarte
O, cum să uite-atâtea amintiri?
Minuni cu pâini şi peşti şi apă vie
Şi binecuvântări de copilaşi,
,,Credeam c-ai să rămâi o veşnicie,
Dar, Doamne, oare astăzi cui ne laşi?

3. ,,O, nu mă plângeţi, le şopteşte Domnul,
Plângeţi-vă copiii şi pe voi,
Căci iată, Eu voi izbăvi Sionul,
Mă voi întoarce-n vremea de apoi,
Vom fi-mpreună iar o veşnicie,
Şi toată suferinţa o vom uita.
Va fi iar pace pe această glie,
Şi pentru veci noi ne vom bucura.''

