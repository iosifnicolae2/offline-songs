E noapte divină în Israel
Se naşte un Împărat,
Se naşte Mesia, Emanuel,
Ce har, o, ce har minunat.

R: Ce mare minune, se naşte în lume
Isus Salvatorul, Mesia promis,
Să ne mântuiască să ne izbăvească
S-aducă iertarea aşa cum e scris.

2. Păstorii aleargă spunând tuturor
Ce îngerii le-au vestit,
Că-n iesle, în staulul vitelor,
Un Rege din cer a venit.

3. Se naşte Păstorul Cel minunat
Ce-a fost mai demult profeţit,
Ce dintr-o fecioară s-a întrupat,
Mesia, Isus preaiubit.

