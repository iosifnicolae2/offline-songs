Alipeşte-te de Domnul
Cât trăieşti pe acest pământ!
Mergi pe a Lui sfântă cale
Şi-mplineşte al Său Cuvânt.
Lângă El, în orice vreme,
Când rămâi supus, smerit,
Treci uşor orice probleme
Şi eşti sigur izbăvit.

R: Alipeşte-te de Domnul,
Căci doar El e Dumnezeu,
Toate aici sunt trecătoare,
El acelaşi e mereu.

2. Să ai haina nepătată,
Să-I fii zilnic mesager,
Ca să poţi primi odată
Răsplătirea Sa în cer.
Doar în El nădăjduieşte
Şi doar Lui să I te închini,
Căci şi azi El înmulţeşte
Şi doi peşti şi chiar cinci pâini.

3. Spune-I tot în rugăciune,
Când eşti trist şi-mpovărat,
Cere-I chiar şi o minune,
Căci e mare Împărat.
Calea aceasta-i cale sfântă,
Pe ea nu te rătăceşti,
Doar pe ea ajungi la ţintă,
Sus la Domnu-n slăvi cereşti.

