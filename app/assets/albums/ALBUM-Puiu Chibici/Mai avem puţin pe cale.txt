Mai avem puţin pe cale
Crucea grea aici de dus,
În curând, cu slavă mare,
Vine Mesia, Isus.
Tu, Biserică străbună ce aici jos ai luptat,
Iată, vine a ta cunună, vine Marele-Împărat.

2. Căci şi semnele ne arată
Că de-acum s-a terminat,
Tu, Fecioară înţeleaptă,
Stai, dar, gata de plecat.
La a trâmbiţei chemare, când din cer se va striga,
Iată, Mirele apare, iată, vine Mesia.

3. Domnul Isus îţi vorbeşte,
Poporaş de pe pământ,
Astăzi, dar, te pregăteşte,
Căci Eu vin, Eu vin curând.
Porumbiţa mea aleasă, ieşi din crăpături de stânci,
Ţi-am găsit în cer o casă ca în veci să nu mai plângi.

4. Candela să-ţi fie plină,
Să ai undelemn în vas,
Să ai Duhul Sfânt, arvuna,
Căci puţin a mai rămas.
Către zările albastre, înspre slăvi de nedescris,
Sus, mai sus, mai sus de astre vom zbura spre paradis.

