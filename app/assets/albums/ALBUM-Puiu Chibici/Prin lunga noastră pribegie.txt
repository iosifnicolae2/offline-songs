Prin lunga noastră pribegie
Cu Tine, Doamne, am umblat,
Cu întristări și bucurie
Mereu ne-ai binecuvântat.

R: În carul Tău de biruință,
Cu braț puternic ne-ai condus,
Ne-ai dat izbândă prin credință
Și ne-ai iertat, Doamne,
Prin jertfa-Ți sfântă, drag Isus.

2. Cu har și multă îndurare,
O, Doamne, ne-ai înconjurat,
Ai fost cu noi în strâmtorare,
Și-n întristări ne-ai mângâiat.

3. Ca pe Israel în vechime
Tu ne-ai condus, Păstor iubit,
La pajiști verzi și ape line,
De-aceea fii de noi slăvit.

