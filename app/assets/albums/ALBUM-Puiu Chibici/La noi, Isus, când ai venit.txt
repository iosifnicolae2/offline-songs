La noi, Isus, când ai venit
Noi Te-am primit în grajd, în staul,
Dar Tu în cer ne-ai pregătit
Oraş măreţ cu străzi de aur.
Când ai venit, noi Te-am respins
Şi Ţi-am dat scutece sărace,
Dar Tu ce drag ai coborât
Să ne aduci, Isuse, pace.

2. Ai vrut ascultător, smerit,
Să faci voia sfântului Tată,
Să vii cum a fost profeţit
Printr-o fecioară preacurată.
Tu ai venit căci ne-ai iubit,
La noi, Isus, din veşnicie,
Şi să ne dai Tu ai dorit
A cerului Împărăţie.

3. O, Prunc din cer nevinovat,
Noi Te primim cu bucurie
Şi Îţi cântăm cum altădat'
Cântau păstorii din câmpie,
Tu, Stea ce veşnic străluceşti
Înconjurat de nemurire,
De sus, din slăvile cereşti,
Ne-ai adus, Doamne, mântuire.

