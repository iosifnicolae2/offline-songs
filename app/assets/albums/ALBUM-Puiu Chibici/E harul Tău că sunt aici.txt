E harul Tău că sunt aici
Stând în prezenţa jertfei Tale
Cu fraţii mei, cu mari şi mici,
Cântându-Ţi, Doamne, Osanale.
E harul Tău că mai exist
Prin dragostea-Ţi nemăsurată
Şi-s fericit chiar de sunt trist
Că încă-Ţi mai pot spune Tată.

2. E harul Tău că pot să zbor
În Duh spre culmile divine,
E-un mare har că în cuptor
Nu Te-am pierdut, Isus, pe Tine.
E harul Tău, chiar dacă plâng
Şi-mi curg şi-acum lacrimi amare,
Eu ştiu, Isus, că în curând
Veni-vor iar zile cu soare.

3. E harul Tău chiar dacă sunt
Batjocorit aici în vale
Şi sufăr pentru-al Tău cuvânt,
M-anevoiesc pe a Ta cale.
E harul Tău, e voia Ta,
De-aceea merg pe-a Ta cărare
Ştiind că mă vei mângâia
Când voi sfârşii a mea alergare.

