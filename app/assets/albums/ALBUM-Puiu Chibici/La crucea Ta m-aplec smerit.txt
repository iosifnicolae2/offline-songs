La crucea Ta m-aplec smerit
Te rog, Isus, primeşte-mă.
Povara-mi grea m-a copleşit,
Din starea mea, ridică-mă.

R: La crucea Ta vin acum să-Ţi cer iertare,
O, Doamne, sunt un păcătos.
În mila Ta, dă-mi o şansă de salvare
Şi spală-mă, Isus Hristos.

2. La crucea Ta, de-atâtea ori,
Am tot venit şi m-ai iertat,
A trebuit pe lemn să mori,
Să speli mereu al meu păcat.

3. O, Domnul meu, de faţa Ta
Adeseori eu m-am ascuns,
Dar vin acum, nu mă lăsa,
Un strop de sânge-ar fi de-ajuns.

4. O, Domnul meu, la crucea Ta
Eu vin din nou să Te-ntâlnesc,
La crucea de la Golgota,
Necazul meu să-Ţi povestesc.

