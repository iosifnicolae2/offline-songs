Cănd nici nu existam
Şi nici n-aveam suflare,
Din cer, încă de-atuncea mă vedeai.
Când nici chip nu aveam
Şi nici vreo zi sub soare,
În cartea sfântă numele-mi scriai.

R: Te laud,Te laud, Te laud căci ai iubit sufletul meu.
Eşti sfânt, eşti drept, eşti bun, eşti mare,
Te laud pentru că Tu eşti Dumnezeu.

2. Mă cercetezi 'n-ascuns,
M-acoperi cu-ndurare
Şi eşti cu mine-atunci când mă trezesc.
O, cât de nepătruns,
Eşti în a Ta lucrare,
De-aceea, Doamne, numele-Ţi slăvesc.

3. Oriunde aş pleca,
Tu eşti mereu cu mine,
Cu Tine chiar şi noaptea este zi.
Cu Tine nu voi fi
Nicicând dat de ruşine,
Căci mâna Ta mă va călăuzi.

