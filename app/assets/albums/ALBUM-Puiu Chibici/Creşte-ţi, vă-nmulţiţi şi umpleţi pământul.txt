Creşte-ţi, vă-nmulţiţi şi umpleţi pământul
Răsuna-n Eden porunca Sa,
Toate-I împlineau atunci cuvântul,
De la început aşa era.
Toate erau puse-n armonie,
Toate calea sfântă o urmau,
Creatoru-aşa a vrut să fie,
Marele şi sfântul Dumnezeu.

2. Atotziditorul, cu iubire,
Chiar după asemănarea Sa
L-a făcut pe om fiinţa vie
Să-şi arate în El slava Sa.
Şi-al Său plan aici să dăinuiască,
Dumnezeu o coastă i-a luat
O femeie să îi plămădească,
Căci El este-un Meşter minunat.

3. Să desăvârşească această taină
L-a trimis pe Fiul său Isus
Să îmbrace-a suferinţei haină,
Pe pământ să sufere nespus,
Să-şi răscumpere de-aici Mireasa
Pentru nunta ce s-a pregătit,
Să-şi prezinte cerului Aleasa
Pentru care atât a suferit.

4. Împlinind porunca cea divină,
Astăzi, cu iubire, amândoi
Aţi venit în marea Lui grădină,
Facă-Şi El lucrarea Sa în voi.
Fie-vă căminul pân' la moarte
Colţul drag şi raiul cel frumos,
Doar de bucurii să aveţi parte
De la Domnul nost' Isus Hristos.

