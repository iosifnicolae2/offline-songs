Binecuvântat să fie
Domnul care a conceput
Taina de căsătorie
Încă de la început.
Să nu lase omul singur,
Dumnezeu i-a pregătit
O femeie ca să-i fie 
Ajutorul potrivit.

R: Binecuvântat să fie
Preaînaltul Dumnezeu,
De acum şi-n veşnicie
Să-l slăvim Numele Său.

2. Harul dragostei divine
Peste voi s-a revărsat
Să vă facă vase pline
De iubirea ce s-a dat.
La a voastră cununie
Însuşi Domnul a venit
Să vă dea cu bucurie
Darul ce l-a pregătit.

3. Să vă binecuvinteze
Casa ce vreţi s-o zidiţi,
Şi al vost' drum să îl vegheze
Ca să fiţi preafericiţi.
Daţi-I pentru aceasta slavă
Şi mereu să-I mulţumiţi,
Căci a fost de partea voastră,
Visul să vi-l împliniţi.

