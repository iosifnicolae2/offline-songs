Cu aripi nevăzute mă-nalț spre albastre zări
Pe drumuri neștiute și infinite scări,
Mă porți printre oceane de har și de splendori,
Prin mii și milioane de raze și culori.

R: /:Prin tunet, foc și ape 
Prin vânt și valul greu,
Mă treci și-mi spui că-n toate,
Ești mare Dumnezeu.:/

2. Să-mi spui Tu vrei o, Tată și să-mi reamintești
Căci peste lumea toată, doar Tu împărățești 
În tot ce mă-nconjoară, e bunătatea Ta 
Și-n zori și-n fapt de seară, doar Ție-ți voi cânta.

3. Pe undele-Ți divine și-a duhului fior,
În susurul subțire și-a dragostei sfânt dor,
În roua dimineții 'n-amurg și-n răsărit,
Simt farmecul vieții: iubesc și sunt iubit. 

