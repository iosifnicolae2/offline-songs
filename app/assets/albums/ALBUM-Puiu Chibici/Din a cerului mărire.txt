Din a cerului mărire
Pentru omul păcătos,
Să ne aduci mântuire
Ai venit, Isus Hristos.

R: /: Îţi aducem închinare,
Cu iubire Te lăudăm
În această sărbătoare,
Rege sfânt Te adorăm. :/

2. N-avem smirnă, nici tămâie,
Şi nici aur ca să-Ţi dăm,
Dar dorim pentru vecie,
Mesia, să Îţi cântăm.

3. Stea ce-ai răsărit odată
Peste ţara Israel,
Ne sfinţeşte viaţa toată,
Mesia Emanuel.

4. De aproape sau departe,
Tineri,vârstnici sau copii,
Te chemăm, Isus, ca frate,
Domn şi Rege să ne fii.

5. Iar acum cu umilinţă 
Lângă iesle ne-aplecăm
Să-ţi jurăm Isus credinţă 
Pân’ la moarte să-ţi urmăm.

