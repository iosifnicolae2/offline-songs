Să cânt de dragul Tău aş vrea
Să cânt cântări de biruinţă,
Să cânt că-n încercarea grea
Mi-ai dat răbdare şi credinţă.
Să cânt, Isus, de dragul Tau,
Că-n ceasul disperării
Te-ai aplecat în dreptul meu,
Părinte drag al îndurării.

2. Să cânt de dragul Tău, Isus,
Şi să Te laud o veşnicie,
Să cânt că m-ai iubit nespus
Şi mi-ai schimbat viaţa pustie.
Măcar aşa să-Ţi mulţumesc,
Iubire minunată,
E prea puţin, dar Te slăvesc
Cu dor şi inimă curată.

3. Să cânt de dragul Tău aş vrea
S-audă tot cuprinsul zării,
Că-n locul meu demult, cândva,
Tu ai băut cupa durerii.
Să cânt cu-acei ce-au biruit 
Cântarea minunată
Ce nicicând nu s-a auzit
Şi n-am cântat-o niciodată.

4. Aş vrea, Isus, din zi în zi,
Să preamăresc numele-Ţi mare
Până odată-n veşnicii,
Acolo-n marea sărbătoare,
Să-Ţi cânt, Isus, de dragul Tău
Cu acei ce încă-Ţi cântă,
Să-Ţi cânt la bine şi la greu,
Să-Ţi mulţumesc de jertfa sfântă.

