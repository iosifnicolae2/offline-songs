Să cânt, să cânt Tu-mi ceri mereu
Mai cu avânt, chiar de-i bine, chiar de-i greu,
Chiar de-s lovit, chiar de-s mâhnit,
Eu cânt de dragul Tău, Dumnezeu.

R: Ţie, Ţie-Ţi voi cânta
Toată viaţa, Domnul meu.
Ţie, Ţie-Ţi voi cânta,
Veşnicule Dumnezeu.

2. La orice pas mă poticnesc
Şi ceas de ceas noi ispite mă pândesc,
Dar mâna Ta e paza mea,
De-aceea cât trăiesc Te slăvesc.

3. O, cum să cânt când alţii plâng
Şi-atâţia sunt ce-şi duc crucea suspinând,
Dar voia Ta e să Te laud,
Şi tot ce-i mai presus mi-eşti Tu, Isus.

4. Cât aş căuta să mă jertfesc
Eu niciodată n-aş putea să-Ţi răsplătesc,
Căci ai iertat al meu păcat,
Să fii acum şi-n veci lăudat.

