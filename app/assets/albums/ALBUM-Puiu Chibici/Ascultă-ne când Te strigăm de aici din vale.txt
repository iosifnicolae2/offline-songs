Ascultă-ne când Te strigăm de aici din vale
Şi Te chemăm pe Tine, scump Mântuitor,
Şi din locaşul sfânt al locuinţei Tale
Trimite-ne, o, Doamne, ajutor.

R: Ascultă-ne din ceruri,
Ascultă-ne, căci greul ne-a răpus,
Nu-i nimeni să ne aducă mângâiere,
Ascultă-ne şi-ndură-Te, Isus.

2. Ca Tine nu e nimenea în astă lume,
Milos şi bun, îndurător şi iertător,
Sudori şi lacrimi în burduf ca să adune
Şi-n braţe să ne ducă, bun Păstor.

3. Ascultă strigătul de dor şi disperare
Al copilaşilor săraci nevinovaţi,
Căci Tu eşti singurul ce-aduce alinare
Celor ce n-au fost nicicând mângâiaţi.

4. Am îndrăznit la poala crucii Tale sfinte,
Nevrednici, slabi şi de păcate-mpovăraţi,
Să Te rugăm, Isuse drag, să iei aminte
La tot ce azi cu lacrimi Te-am rugat.

