Veniți la Isus, voi, dragi copilași
Căci Isus pe toți vă iubește,
Lui să vă închinați, iubiți îngerași,
Căci El, ascultare dorește.

R: Veniți, voi, copii, căci Isus vă cheamă,
Săraci, orfani, oricine-ați fi,
Veniți la Isus, că-n brațu-I de mamă
Găsi-veți sfinte bucurii.

2. Ferice de-acel ce are părinți
Și cu-a lui purtare-i cinstește,
Ce-n rugă mereu, cu lacrimi fierbinți,
Cu dragoste îi amintește.

3. Știați, voi, copii, că-n cer zi de zi
Există un ochi ce veghează?
Un soare preasfânt ce din veșnicii
Cu dragoste vă luminează?

4. Și Isus fost ca și voi, copil,
Exemplu în vorbe și-n umblare,
Supus ca un miel, smerit și umil,
Un sfânt model de-ascultare.

