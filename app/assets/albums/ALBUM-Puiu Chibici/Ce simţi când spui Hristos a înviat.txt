Ce simţi când spui Hristos a înviat
Ce-nseamnă-acest salut, te-ai întrebat?
Ce simţi când spui ,,E viu, e-adevărat''?
E sărbătoare azi, Hristos a înviat!

2. Tu n-ai cum şti ce-i Dolorosa,
Nici crucea ce grea e de dus,
N-ai cum să ştii ce e Golgota,
Tu n-ai răbdat ca şi Isus.

3. Tu n-ai fost osândit la moarte
Pentru al altora păcat,
Ce simţi tu soră, ce simţi, frate,
Când spui ,,Hristos a înviat''?

4. De-ai şti ce grea-i crucificarea,
Să mori când eşti nevinovat,
Ţi s-ar opri chiar răsuflarea
Când zici ,,Hristos a înviat''.

5. Acum Isus e-n strălucire,
E Rege Sfânt, e Împărat,
Nu-ţi este dor de-a Lui venire
Când spui ,,Hristos a înviat''?

