Dragostea-i din Dumnezeu, ea din veacuri e mereu
Şi orice dar dac-ai avea, mai presus e dragostea.
Dragostea înseamnă dor, ea e soare şi nu nor,
Ea din veacuri dăinuieşte şi în ceruri locuieşte.

2. Dragostea e cea mai mare dintre daruri de sub soare,
Dragostea suferă tot pentru Domnul Savaot,
Dragostea nu face rău, căci ea e chiar Dumnezeu,
Blândă, caldă şi miloasă şi cu inima aleasă.

3. Dragostea e ascultare, ea primeşte-orice mustrare,
Biruie orice-ncercare şi e plină de-ndurare.
Dragostea s-a arătat când Isus viaţa Şi-a dat
Şi-n Golgota S-a jertfit pentru noi căci ne-a iubit.

4. Dragostea-i credincioşie, pace sfântă, armonie,
Dragostea nădăjduieşte şi cu drag se dăruieşte,
Nu caută al ei folos, ci doar slava lui Hristos,
N-are ură, nici mânie, nu se umflă de mândrie.

5. Dragostea e bunătate, e răbdare şi dreptate,
Dragostea e părtăşie, ea domneşte pe vecie,
Dragostea înseamnă dor, ea e soare şi nu nor.
Sus în slavă locuieşte şi din Dumnezeu porneşte.

