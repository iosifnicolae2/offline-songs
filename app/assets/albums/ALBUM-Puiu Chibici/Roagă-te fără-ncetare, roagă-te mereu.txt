Roagă-te fără-ncetare, roagă-te mereu
Stai şi-aşteaptă cu răbdare să-ţi vorbească Dumnezeu!
/: Rugăciunea cu credinţă îţi aduce biruinţă
Când te rogi cu stăruinţă!
Rugăciunea-i ascultată când cu post e-ncununată
Şi cu lacrimi e udată! :/

2. Roagă-te, soră şi frate, roagă-te mereu
Căci acel ce totul poate e-unul singur: Dumnezeu!
/: Chiar şi de te rogi în şoaptă pe genunchi stai şi aşteaptă
Fii fecioară înţeleaptă!
Chiar dacă mai zăboveşte, ce-a promis El împlineşte
Domnul nu te părăseşte! :/

3. Rugăciunea este cheia ce deschide Cerul sfânt
Este-un loc pentru aceia ce trăiesc după cuvânt!
/: Rugăciunea-i mulţumire , rugăciunea e iubire
Rugăciunea e jertfire!
Rugăciunea-i umilinţă, dragoste, recunoştinţă
Rugăciunea-i pocăinţă! :/

