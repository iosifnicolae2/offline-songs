Tu n-ai cum şti ce-i Dolorosa
Nici crucea ce grea e de dus,
N-ai cum să şti ce e Golgota,
Tu n-ai răbdat ca şi Isus!

R: Ce simţi când spui: Hristos a înviat!
Ce-nseamnă-acest salut te-ai intrebat?
Ce simţi când spui: E viu e-adevărat! 
E sărbătoare azi... Hristos a înviat!

2. Tu n-ai fost osândit la moarte,
Pentru al altora păcat,
Ce simţi tu soră, ce simţi frate, 
Când spui: Hristos a înviat!

3. De-ai şti ce grea-i crucificarea,
Să mori când eşti nevinovat,
Ţi s-ar opri chiar răsuflarea,
Când zici: Hristos a înviat!

4. Acum Isus e-n strălucire,
E rege sfânt, e împărat,
Nu-ţi este dor de-a Lui venire,
Când spui: Hristos a înviat!?

