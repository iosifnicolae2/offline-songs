Tu ne-ai fost tărie-n vreme de nevoi
Când s-au abătut nori negri peste noi,
Ape mari, şuvoaie când au năvălit,
Doar cu Tine, Doamne, noi am biruit.

2. Când fiorul morţii-n noapte ne-a-ncercat
Am simţit prezenţa Ta neîncetat,
Prin furtuni şi neguri, prin necazul greu,
La noi ai stat Tu, mare Dumnezeu.

3. Barca Ta, Isuse, aici a ancorat,
Cu Tine la cârmă, mare Împărat,
Pot să vină valuri, vânturi mari şi ploi,
Ştim că Tu, Isuse, eşti mereu cu noi.

4. Am simţit, Isuse, dulce al Tău glas,
Căci cu nici un chip, Tu, singur nu ne laşi,
Tot ce ne-ai promis azi s-a adeverit,
Din nenorocire, Tu ne-ai izbăvit.

