Din a raiului grădină
Din Împărăţia Sa,
De la Tatăl din lumină
Coborât-a Mesia.

R: Haideţi să mergem la iesle să-I cântăm
Numele-I mare, cu drag să-L lăudăm.
Haideţi să mergem, vestea lumii s-o dăm,
Pe Isus ca Rege să Îl proclamăm.

2. Duhul Sfânt din veşnicie
În fecioară-a zămislit
Pe Acel ce-avea să fie
Salvatorul profeţit.

3. Astăzi este sărbătoare
Pe pământ şi-n ceruri sus,
Glorie şi închinare
Să-I aducem Lui Isus,
Pruncului Preasfânt Isus.

