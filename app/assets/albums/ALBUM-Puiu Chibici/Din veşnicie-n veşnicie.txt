Din veşnicie-n veşnicie
Exişti şi dăinuieşti mereu
Şi universu-ntreg Te ştie
Că eşti supremul Dumnezeu.
Te ştie framâtul grădinii
Şi râul ce susură lin,
Te ştiu izvoarele luminii
Şi-al păsărilor tril divin.

R: Îţi cântă zările albastre
Mărire, Glorii, Osiana, Aleluia,
Îţi cântă mii şi mii de astre
Că eşti cea mai frumoasă stea.

2. Eşti Preaînalt, eşti Infinitul,
Eşti Meşterul cel iscusit,
Eşti Începutul, eşti Sfârşitul,
Eşti Dumnezeu ce ne-a iubit.
Tu eşti secretul fericirii
Ce sufletele ne-ncălzeşti,
Tu eşti speranţa nemuririi,
Tu peste veacuri străluceşti.

3. În rândul lor ce Te laudă
Ne-alăturăm şi noi acum,
Căci Tu ne porţi din slavă-n slavă,
O, Domnul nostru sfănt şi bun.
Pentru iubirea-Ţi minunată
Trimisă-aicea prin Isus
Îţi mulţumim, iubite Tată,
De-acum şi până-n ceruri sus.

