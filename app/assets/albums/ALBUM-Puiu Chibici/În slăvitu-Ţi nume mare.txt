1. În slăvitu-Ţi nume mare
Încă ne mai adunăm
Şi în rugă şi-n cântare,
Doamne, ne mai bucurăm.

2. Când cobori în adunare
Ne proşternem la pământ
Şi-Ţi dăm cinste şi onoare
Când cobori prin Duhul Sfânt.

3. În nemărginita-Ţi milă,
Isus, vii la noi mereu,
Şi la inima umilă
Te apleci, o, Domnul meu.

4. Când cobori la noi din slavă
Şi în taină ne vorbeşti,
Chiar şi boala cea mai gravă
Cu-n cuvânt tămăduieşti.

5. Vii să ne laşi mângâiere,
Să legi rănile ce dor,
Să alini orice durere,
Să laşi leac vindecător.

6. Când cobori la noi, Isuse,
Tu, păstorule de oi,
Sunt doar bucurii nespuse,
Nu mai sunt griji, nici nevoi.

7. În slăvitu-Ţi nume mare
Mai am trecere şi eu,
Tu m-ai scăpat de pierzare,
Bun şi veşnic Dumnezeu.

8. În iubirea-Ţi minunată,
Doamne, încă mântuieşti,
Şi în braţul cald de tată,
Doamne, încă ne primeşti.

