Tu, pribeag călător
Azi te cheamă cu dor 
Un glas dulce de sus,
Un Păstor pe nume Isus!
Căci din turmă ai plecat,
Fiindcă nu ai ascultat,
Dar din goluri de stânci
Şi abisuri adânci 
El mereu te-a căutat!

R: Vino acasă degrab' tu, copil rătăcit,
Cât eşti încă chemat
Şi de cer aşteptat, întoarce-te!
Vino, nu-ntârzia, azi te poţi salva!
Cât e încă milos, vino dar, la Hristos,
Vino, nu amâna!

2. În desfrâu şi-n plăceri
N-ai să ajungi nicăieri!
Vei fi întruna hoinar,
Rătăcind şi alergând în zadar!
Cât mai este-n Calvar o iertare prin har,
Hai la cruce supus, alte căi spre cer nu-s,
Te aşteaptă Isus!

3. Dacă astăzi ai vrea să-ţi deschizi inima,
El iertare ţi-ar da
Şi de lanţuri te-ar elibera!
Mâine nu poţi să ştii dacă tu vei mai fi 
Când atâţia-s ce pier,
Fă un pas către El,
Spune ''DA'' pentru Cer!

