Isus, Isus, Isus, Isus!
Isus, scumpu-Ţi Nume
Îl cânt cu farmec de nespus,
Uitând de ce-i pe lume.

Isus, Isus, Isus, Isus!
Mi-e dor să vin la Tine,
Să Te slăvesc cu cei de sus,
Uitând chiar şi de mine

Isus, Isus, Isus, Isus!
Lumină întrupată!
Cuvintele ce mi le-ai spus
În mine să străbată

Isus, Isus, Isus, Isus!
Voinţa mea Te caută
Doar Ţie vrând să-Ţi fiu supus,
Tu fă-mă fără pată

Isus, Isus, Isus, Isus!
Cuvânt ce tot cuprinde!
Comoara Ta, ce mi-ai adus,
De lume mă desprinde

Isus, Isus, Isus, Isus!
Tu viaţa vieţii mele!
Din „Valea Plângerii” m-ai dus
În cerul Tău cu stele

Isus, Isus, Isus, Isus!
Al cerului meu Soare!
Măreţi luceferi mi-au apus,
Căci faţa Ta-mi răsare

