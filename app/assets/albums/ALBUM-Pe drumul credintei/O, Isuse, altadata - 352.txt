O, Isuse, altădată 
Orb prin lume rătăceam
Căci iubirea-Ți minunată 
Pe atunci n-o cunoşteam
Al Tău Nume nu-l iubeam 
Că-n păcate mari trăiam

Dar, deodată-n neagra noapte Înainte mi-ai ieşit,
Sufereai în chin de moarte 
Pe o cruce răstignit!
M-am oprit şi Te-am privit 
Și-am văzut cât m-ai iubit

Inima-mi întunecată 
Eu atunci voios Ţi-am dat;
Cu lumina Ta curată 
Pe deplin m-ai luminat,
Calea Tu mi-ai arătat 
Prin Cuvântu-Ți minunat

O, Isuse, eşti cu mine, 
Mult de tot Tu mă iubeşti,
Ai murit chiar pentru mine, Sufletul să-mi mântuieşti.
Vreau ca şi eu să-Ţi slujesc, Pentru Tine să trăiesc

