Spre locul slavei mă avânt
Să sorb răcoritoarea rouă,
Ce o reverşi cu-al Tău Cuvânt;
Şi pot să cânt cântarea nouă!
Te preamăresc, o, Domnul meu,
Cu tot avântul, cu tot dorul!
Şi voi cânta iubirea Ta,
Că-n Tine toate-şi au izvorul

Când în nevoi inima mea
S-a-ngrijorat, sprijinul meu eşti
Cu braţul Tău Tu mă susţii,
Nădejdea-mi ţii, credinţa-mi creşti
În clipe de-ndoieli,
Cu Duhul Tău mi-aduci aminte
Cum suferind, ai biruit,
Şi Te iubesc tot mai fierbinte

