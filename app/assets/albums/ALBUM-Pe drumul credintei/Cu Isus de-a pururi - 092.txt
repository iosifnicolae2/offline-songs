“Cu Isus de-a pururi!” 
E lozinca mea,
“Cu Isus de-a pururi!”
 Tu, inima mea!

El făcu din mine 
Un copil iubit,
O, ce bine-mi pare! 
Ştiu, El m-a primit!

Da, El mă iubeşte 
Cu-n fierbinte zel,
O, cât sunt de sigur, 
Căci mi-o spune El

Sunt un om nevrednic, 
Dar El m-a iubit!
S-a plecat spre mine 
Şi m-a mântuit!

Pe-un sărman ca mine, 
De pace lipsit,
M-a ales, ca pururi 
Să-I fiu nelipsit

Pe acel ce-Ţi face 
Dese întristări,
L-ai scăpat de soarta 
Veşnicei pierzări!

Deşi-i o minune, 
Deşi sunt uimit,
Totuşi ştiu, o, Doamne: 
Tu m-ai mântuit!

Pot striga: ,,Părinte” 
Către Dumnezeu,
Căci cu El prin Tine, 
Împăcat sunt eu

Ce desăvârşită 
E lucrarea Ta!
Pe vecie Ţie 
Mă voi închina

