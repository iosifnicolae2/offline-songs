Voi, ce-n faţa judecăţii
Tremurând şi goi veţi sta,
Haina sfântă a dreptăţii
Veniţi grabnic a-mbrăca!
Singur Isus, singur Isus
Poate astăzi să v-o dea!
Singur Isus, singur Isus
Poate astăzi să v-o dea!

Voi, ce-n jale şi durere
Vă petreceţi viaţa jos,
Tresăltaţi de bucurie,
Fiţi cu cugetul voios,
Căci în ceruri, căci în ceruri
Vă aşteapt-Isus Hristos!
Căci în ceruri, căci în ceruri
Vă aşteapt-Isus Hristos!

Voi, trudiţi de remuşcare,
Sau voi drepţi închipuiţi,
Recunoaşteţi deopotrivă
Că sunteţi pierduţi, greşiţi
Cu grăbire, cu grăbire,
Azi la Domnul să veniţi!
Cu grăbire, cu grăbire,
Azi la Domnul să veniţi!

Veniţi fără de zăbavă
La Cel viu din veşnicii!
El vă va-mbrăca în slavă;
De ce oare n-aţi veni?
Pe cei grabnici la venire
Mântuitorul îi va iubi!
Pe cei grabnici la venire
Mântuitorul îi va iubi!

