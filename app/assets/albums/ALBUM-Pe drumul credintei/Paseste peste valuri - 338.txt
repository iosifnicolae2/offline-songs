Păşeşte peste valuri 
C-am să te ţin de mână,
Privirea ta spre Mine 
Neobosit rămână
Căci Eu, Isus, Stăpânul, 
Al mării şi-al furtunii,
N-am să te las o clipă 
În braţele genunii

Te voi ’nălţa pe culmea 
De haruri pregătită
În slava Mea cerească 
Și veşnic re-nnoită
Acolo, în lumina 
Cântării şi-a iubirii,
Vei bea la masa păcii 
Din vinul nemuririi

Păşeşte peste valuri 
Oricât de-nfuriate,
Tu eşti în mâna-Mi tare  
Și-aici nu vor răzbate.
Eu, Domnul cel puternic, 
Te voi purta cu Mine 
Căci te-am plătit, prin jertfă, 
Să ştii aceasta bine

