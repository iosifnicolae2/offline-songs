Bate azi Isus la poartă, 
Azi, chiar azi
Şi întreabă de-a ta soartă, 
Azi, chiar azi
Nu-L lăsa să se trudească, 
Vrea la tin’ să Se-odihnească;
Vine să te mântuiască,
Azi, chiar azi!

Singur El îţi ia amarul,
Azi, chiar azi
Deci, primeşte-I astăzi darul
Azi, chiar azi
Tot ce-a zis El împlineşte, 
Lanţul greu El îl zdrobeşte,
Chinul tău pe loc sfârşeşte
Azi, chiar azi!

El păcatele îţi şterge,
Azi, chiar azi 
Şi oricând cu tine merge 
Azi, chiar azi, 
Când Satan vrea să lovească,
Domnu-i gata s-ocrotească 
Trup şi suflet să păzească
Azi, chiar azi!

