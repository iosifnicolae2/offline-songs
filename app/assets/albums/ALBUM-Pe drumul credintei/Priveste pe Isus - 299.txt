Priveşte pe Isus 
Jertfindu-Și viaţa Lui,
Ca noi să fim acum 
Iertaţi prin jertfa Lui!
Prin moartea Sa a şters 
A noastră vină grea,
Cumplitele Lui răni 
Adus-au pacea mea

Îl văd în noaptea grea, 
Colo-n grădină stând,
Zdrobit de vina mea, 
Cu faţa la pământ
L-aud rugând duios 
Pe Tatăl de-ar putea
Să treac-acel pahar, 
Ca El să nu-l mai bea

 Pe mine m-a iubit, 
Murit-a-n locul meu,
Dovadă că-i aşa: 
Prin El am Duhul Său
Cununa Lui de spini 
Și coasta ce-au străpuns
Arat-atât de viu 
Iubirea lui Isus!

De-aceea Îl iubesc 
Mai mult decât orice,
Şi-ncrederea îmi pun 
În jertfa lui Isus
O, scump Mântuitor, 
Te laud ne-ncetat
Şi-aştept şi ziua când 
Să văd chiar faţa Ta

