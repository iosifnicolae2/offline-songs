Nu sunt pe cale numai petale,
Ofrande pale de trandafiri,
|: Dar ştiu că spinul 
Și-a pus rubinul 
Chiar şi pe crinul primei iubiri :|

Nu ne-aduc anii numai Betanii,
Dulci spovedanii în vreun apus,
|: Dar ştim că ura 
Și-a-ntins măsura,
Vărsându-şi zgura şi pe Isus :|

Vai, nu-i prea lesne, 
Cu şerpii de glezne,
Cărări prin bezne a-ţi netezi,
|: Dar scris e doară, 
Că-ntâi e seară
Şi noapte-amară, şi-apoi e zi :|

