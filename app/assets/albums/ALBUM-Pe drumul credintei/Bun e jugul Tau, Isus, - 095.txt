Bun e jugul Tău, Isuse,
Voia Ta mult o iubesc;
Cele scrise-n Cartea sfântă
Să m-ajuţi să  le-mplinesc
Voia Ta îmi e lumină
Şi mă face fericit,
Ea mi-arată a mea vină,
Dar şi sângele-Ţi jertfit

Voia Ta este uşoară
Pentru cel născut de sus;
Pentru el e Buna Veste
Ce ne-ai dat-o Tu, Isus!
Tu eşti, Doamne-a mea tărie,
Şi eşti pacea mea oricând,
Slava Ta doresc să fie
Ţelul meu şi-ntregu-mi gând

Din robie grea scăpat-am,
Căci m-a scos Isus Hristos,
Când spre El smerit ‘nălţat-am
Ruga mea de păcătos
Nu asprime, ci-ndurare
Eu găsit-am la Isus;
Azi, iubirea Ta cea mare
Mă îndrumă tot mai sus

       Doamne, Tu eşti mângâierea,
Şi cu Tine-s fericit
Tu-mi dai pacea şi puterea,
Când sunt trist şi obosit
Dă-mi puteri să caut în Tine
Ţelul vieţii mele-ntregi,
Tu-ai purtat întreaga-mi vină,
Numai Tu mă înţelegi

