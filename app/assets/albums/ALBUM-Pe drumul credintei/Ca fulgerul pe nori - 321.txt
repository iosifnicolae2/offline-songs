Ca fulgerul pe nori, la noi cobori
În zorii albei sărbători
Aşa ne-ai spus iubit Isus, 
Atunci când viaţa Ţi-ai adus
Şi fericiţi şi-n pace-nvăluiţi
Şi-n har mai întăriţi 
Noi Te-aşteptăm smeriţi;
Ni-e inima de dor: învăpăiat cuptor
O, vin’ strigăm stăruitor 
Dorit Mântuitor!

Ca nesecat alin, cobori Tu lin
În sufletul zdrobit de chin
Şi-l linişteşti şi-l întăreşti 
Şi-adâncă pace-i dăruieşti
Îi dai avânt privind al Tău Cuvânt 
Ca să nu cadă-nfrânt
Pe drumul vieţii sfânt
Ci mai înflăcărat, în har înveşmântat
Prin traiul lui tot mai curat 
Să fii Tu înălţat!

Ca seara peste văi, Tu la ai Tăi 
Cobori pe-nmiresmate căi
Şi tot ce-ai spus, când Tu Te-ai dus 
Ne dai mai mult şi mai presus
Pe-aripi de zori,mai sus, mai sus de nori
Pe lângă mii de sori, 
Noi trecem călători
Şi acolo-n ţara Ta, osana-Ți vom cânta
Şi-n veci vom binecuvânta,
Isus, iubirea Ta! 

