Din dragoste ne creştem viitorul,
Din dragoste ni-i cerul zămislit,
|: Din dragoste, la noi, 
Se-aprinde dorul
Spre Tine, o, Isuse preaiubit! :|

Cu dragoste 
Ne-nveşmântăm fiinţa,
Cu dragoste noi viaţa ne-ntărim,
|: Cu dragoste 
Ne-nflăcărăm credinţa,
Şi-n luptă, şi-n lucrarea Ta Pornim :|

Prin dragoste trăim în părtăşie,
Prin dragoste în trupul Tău Suntem,
|: Prin dragoste-am ajuns la  Bucurie
Şi-ntregul har, prin ea, 
Etern l-avem :|


Căci Tu, Isus, 
Ești dragostea deplină
Ființa Ta spre noi își face drum,
|: Ca să ne spui, prin ea, 
Mai în lumină
Și cerul să-l avem în noi acum :|

