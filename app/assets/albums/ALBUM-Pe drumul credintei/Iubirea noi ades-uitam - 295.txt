Iubirea noi ades’ uităm 
A Celui ce ne-a cumpărat,
Şi vrednici nu ne arătăm 
De-al  Lui scump sânge 
Ce-a vărsat

Isus pe cruce-a suferit 
Şi pentru noi El a murit,
Dar noi uităm durerea Lui,
Uităm ce jertfă a adus

Ca stropi de sânge, pe pământ,
Sudoarea Lui din plin a curs,
Şi a fost pus chiar în mormânt
Şi din osândă El ne-a smuls

De-aceea în iubirea Sa,
Această mas-a rânduit,
În noaptea când a fost vândut,
Cu-o zi ‘nainte de-a muri

Aici, prin pâine şi prin vin,
Isus ne zice: ”Nu uitaţi
Că Mi-am dat viaţa şi-am purtat
Blestemul şi v-am izbăvit!”

O, cât de mult Tu ne-ai iubit!
Tu trupul pentru noi Ţi-ai dat,
Chiar scumpu-Ţi sânge 
Ţi-ai vărsat,
Pe Tine pentru noi Te-ai dat!

