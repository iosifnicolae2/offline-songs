Un cântec răsună în inima mea
E dragostea pentru Isus
Ea arde ca flacăra neîncetat
Și mă fericește nespus, 
Orice suferinți și lacrimi fierbinți,                
Ce-mi pasă de sunt pe-a mea cale,              
Când știu că Isus mă iubește nespus            
Și m-așteaptă în ceruri sus !

      Un cântec de dragoste am făurit
Cu el, Doamne, vreau să-Ți slujesc                 
Și din zori de zi 
Până-n noapte târziu            
Să-Ți spun, vreau mereu: 
”Te iubesc”
Nicicând n-oi uita, că-n dragostea Ta               
Ca jertfă Te-ai dat pentru mine                    
Cumplitul păcat mie mi l-a spălat             
Al Tău sânge nevinovat

Un cântec răsună 
Prin munți si prin văi
Și chiar peste mări s-a întins;
Răsună voios și se-ntinde mereu
Întregul pământ a cuprins 
Cu toții aflați și vă bucurați,
Iertată vă e orice vină
O, fie slăvit 
Al meu Domn preaiubit!
C-al meu suflet a mântuit ! 

