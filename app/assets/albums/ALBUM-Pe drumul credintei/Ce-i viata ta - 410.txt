Ce-i viaţa ta? E o peniţă
Cu care scrii mereu pe-un drum
 Şi-apoi la ultima portiţă,
Când vrei să-l ştergi, 
Ca pe-o tăbliţă
Nu se mai şterge nicidecum,  
Nu se mai şterge nicidecum,

 Şi-apoi la ultima portiţă,
Când vrei să-l ştergi, 
Ca pe-o tăbliţă
Nu se mai şterge nicidecum

Şi vorbe-n vânt şi fapte rele
Rămân pe veci, ca-ntr-un album
Păzit e scrisul tău de stele
De-ai pune mări întregi să-l spele 
Nu se mai şterge nicidecum,  
Nu se mai şterge nicidecum, 

Păzit e scrisul tău de stele
De-ai pune mări întregi să-l spele 
Nu se mai şterge nicidecum

Să nu te minţi că-n veşnicie
Trecutul se preface-n scrum
Căci Dumnezeu stă mărturie,
Că-n faţa Lui tot ce se scrie
Nu se mai şterge nicidecum,  
Nu se mai şterge nicidecum

Căci Dumnezeu stă mărturie,
Că-n faţa Lui tot ce se scrie
Nu se mai şterge nicidecum 

În ceasul greu de judecată
Îţi vei citi întregul drum
Vei izbucni în plâns deodată
Dar nici o slovă-nlăcrimată
Nu se mai şterge nicidecum,  
Nu se mai şterge nicidecum

Vei izbucni în plâns deodată
Dar nici o slovă-nlăcrimată
Nu se mai şterge nicidecum 

Nu poate sterge decât sânge
Dar sânge sfânt şi nu oricum
Ce înger trupul şi-l va frânge?
Şi-astfel ce-ai scris, oricât ai plânge,
Nu se mai şterge nicidecum,  
Nu se mai şterge nicidecum

Ce înger trupul şi-l va frânge?
Şi-astfel ce-ai scris, oricât ai plânge,
Nu se mai şterge nicidecum

Hai, adu-ţi vina ta şi greşul,
Isus îţi şterge-al vieţii drum,
Cum trece pe nisip vârtejul
Dar dacă azi nu prinzi prilejul,
Nu se mai şterge nicidecum,  
Nu se mai şterge nicidecum

Cum trece pe nisip vârtejul,
Dar dacă azi nu prinzi prilejul,
Nu se mai şterge nicidecum

Isus pe lemn răbdă arşiţa,
Isus e preţul tău acum,
Te face alb ca lămâiţa
Şi tot ce-a scris cândva peniţa
Nu se mai vede nicidecum,  
Nu se mai vede nicidecum

Te face alb ca lămâiţa
Şi tot ce-a scris cândva peniţa
Nu se mai vede nicidecum

