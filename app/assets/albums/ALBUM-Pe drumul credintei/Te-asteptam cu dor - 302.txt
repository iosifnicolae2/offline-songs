Te-aşteptăm cu dor, Isuse, 
Ca din ceruri Tu să vii,
Să ne iei acas’ la Tine, 
Şi din lume să ne smulgi
O, Luceafăr strălucit,
Vino!  Vino!  Vin’ curând!
Ochii noştri în sus caută
Plini de dor şi aşteptând

O, ce mult dorim cu toţii
În văzduh să Te-ntâlnim,
Să-Ţi vedem slăvita faţă,
Faţa ce mult o dorim!
Cu iubirea Ta ades’ 
Ne-ai îmbărbătat aici,
Şi cu glasul Tău cel dulce,
Tu pe nume ne-ai chemat

Dac-aici gândul la Tine,
Ne învioreaz-atât,
Ce va fi când lângă Tine,
Ne vom odihni cântând!
Dacă ceru-aici gustăm 
Şi-n durere Îţi cântăm,
Ce va fi când sus în slavă
Te vom preamări în cor!

Nici o pată înăuntru,
Împrejur nici un vrăjmaş,
Nici o cursă, nici ispită,
Nici durere, nici suspin,
Nici o vină, nici păcat,
Nici Satan înfricoşat,
Nici un spin ca să rănească,
Nici o trudă, nici un chin

 Ce frumos va fi acolo,
Să vezi faţa lui Isus,
S-auzi glasul Lui cel dulce,
Să cânţi harul Lui nespus!
O, Luceafăr strălucit,
Vino! Vino! Vin’ curând!
Ochii noştri în sus caută,
Plini de dor şi aşteptând

