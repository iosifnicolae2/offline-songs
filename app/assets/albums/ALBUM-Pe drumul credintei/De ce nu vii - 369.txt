De ce nu vii de pe cărări străine
Să-Mi cazi la piept ca un copil iertat?
Eu n-am fugit, 
Când numai pentru tine,
Ca şi Isaac am fost pe rug urcat
De ce nu vii, de ce nu vii?
Ca şi Isaac am fost pe rug urcat!

Mai mult de-atât, 
Ce jerftă de iubire?
Și cui i-a dat mai mult 
De-atât prin gând?
Un fiu pierdut să râdă în neştire
Și-un Dumnezeu să cheme lăcrimând!
De ce nu vii, de ce nu vii,
Când  Dumnezeu 
Te cheamă lăcrimând?

De ce nu vii când 
Încă sunt aproape?
De ce te-ascunzi, 
Când încă te mai chem?
De ce nu simţi lumina Mea pe pleoape
Când te privesc ca Salvator suprem?
De ce nu vii, de ce nu vii,
Când te privesc ca Salvator suprem?

De ce nu vrei 
Să fii cu Mine-n slavă,
Să colindăm alături ceru-ntreg?
Din flori de rai, 
Din veşnica dumbravă,
Cu mâna Mea cunună să-ți aleg?
De ce nu vii, de ce nu vii,
Cu mâna Mea cunună să-ți aleg?

De ce nu vii, 
Tu, suflet nestatornic,
Când încă pot Mântuitor să-ți fiu?
Când vei striga, va fi atunci zadarnic,
Vei plânge-amar, 
Dar fi-va prea târziu!
De ce nu vii, de ce nu vii?
Vei plânge-amar, 
Dar fi-va prea târziu!

Mai mult de-atât, 
Ce jertfă de iubire,
Și cui i-a dat mai mult 
De-atât prin gând?
Un fiu pierdut să râdă în neştire
Și-un Dumnezeu să cheme lăcrimând?
De ce nu vii, de ce nu vii,
Când Dumnezeu 
Te cheamă lăcrimând?

