Să mă-mpac cu Tine, Dumnezeul meu,
Cu-adevărul veşnic 
Să mă-mpac mereu
|: Cu ce-ai spus Tu-n Cartea Sfântă să mă-mpac,
Căci, în felu-acesta, 
Ție-Ţi sunt pe plac :|

Să mă-mpac cu Tine, 
Cu eternu-Ţi fel,
Şi să nu-mi îngădui 
Să trăiesc altfel
|: Cu orânduirea 
Cerului Tău sfânt
Să mă-mpac, acuma, 
Cât sunt pe pământ :|

Să mă-mpac cu Tine, 
Cu iubirea Ta,
Cum ai dăruit-o 
Tu pe Golgota
|: Fără părtinire 
Să iubesc şi eu,
Să mă-mpac cu-aceasta, 
Cât mi-ar fi de greu :|

Să mă-mpac cu Tine 
Și să nu privesc
Ce-mi va spune lumea 
Ce o părăsesc
|: Tu să-mi fii comoara, Domnul celor vii,
Împăcat cu Tine, 
Pentru veşnicii :|

