Doamne, eu Te rog fierbinte,
Darul Tău să-mi dăruieşti,
Darul dragostei de Tine
Şi de cei din jurul meu!
O, Iubire, foc puternic,
Arde egoismul meu!
Fă-mă-n stare să-ndur totul
Mulţumit în Dumnezeu

Să mă uit eu pentru alţii,
Să nu fiu invidios,
Lauda să mă smerească,
Să nu fiu orgolios!
O, Iubire, dă-mi putere
Să iubesc pe orice om,
Şi mânat de-ndemnul Tău bun,
Să mă rog lui Dumnezeu!

Faţă de orice durere
Ce-ntâlnesc în jurul meu,
Tu eşti leacul cel puternic,
Dragoste din Dumnezeu
Viaţa mea, clipă de clipă,
Să mi-o iei în slujba Ta,
Raza Ta, fără-ncetare,
      Strălucească-n viaţa mea 

