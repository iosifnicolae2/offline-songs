A vieţii strâmtă cale duce
Din ţara negrului păcat,
Prin jertfa mare de pe cruce,
Spre mult slăvitul împărat

La cruce e hotarul ţării,
Şi tu-l poţi trece dac-ai vrea;
Isus îţi dă de tot uitării
Trecutu-ntunecat din ea

Isus a luat cu El pe cruce
Povara ce te apăsa;
Te-ncrede-n El, căci te conduce
Mereu spre noua ţar-a ta!

De-acum poţi să trăieşti în pace,
Cum niciodată n-ai gândit;
Isus din fiară, miel te face,
Ca El, de-a pururi fericit!

