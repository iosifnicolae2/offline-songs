Când Duhul de trezire
Lucrează plin de foc,
O, câtă fericire,
Ce viaţă-n orice loc!
Mulţimea vine-n cete
L-al său Mântuitor,
La Cel ce viaţa-Şi dete,
Murind în locul lor

Când ici auzi pe unul
Plângînd al său păcat,
Când colo cântă altul
Pe Domnul c-a aflat;
Ei laudă cu glas tare
Iubirea Lui Isus:
Ce fericire mare,
Aici şi-n ceruri sus!

Ajută Tu, Stăpâne,
Ca lanţul lui Satan
Să cadă în fărâme,
Zdrobeşte-l pe tiran!
A Ta Împărăţie
Să crească ne-ncetat,
Să fii în veşnicie
De-a pururi lăudat!

