Eu ştiu că am în cer o casă 
Pe care nimeni nu mi-o ia,
Chiar dacă nedreptatea lumii
M-alungă din căsuţa mea,
Eu ştiu, eu ştiu, eu ştiu 
Că am în cer o casă 
Pe care nimeni nu mi-o ia

Eu ştiu că am o tinereţe
Nemaisfârşită în Isus,
Chiar dacă-n lume bătrâneţea
Puterile din trup mi-a dus
Eu ştiu, eu ştiu, eu ştiu 
Că am o tinereţe 
Nemaisfârşită la Isus

Eu ştiu că am să cânt odată 
Cu toţi cei dragi îmbrăţişat
Chiar dacă azi trăiesc în lacrimi De cei iubiţi prea-ndepărtat,
Eu ştiu, eu ştiu, eu ştiu 
Că am să cânt odată
Cu toţi cei dragi îmbrăţişat

Eu ştiu că Răscumpărătorul 
Și Dumnezeul meu e viu
Chiar nimicit să-mi fie trupul 
Și chiar uitat de toţi să fiu,
Eu ştiu, eu ştiu, eu ştiu 
Că Răscumpărătorul 
Şi Dumnezeul meu e viu

Eu ştiu că-L voi vedea pe Domnul
Și El va fi răsplata mea
Chiar dacă viaţa mea din lume 
Și moartea fi-mi-ar cea mai grea
Eu ştiu, eu ştiu, eu ştiu 
Că-L voi vedea pe Domnul,
Şi El va fi răsplata mea

