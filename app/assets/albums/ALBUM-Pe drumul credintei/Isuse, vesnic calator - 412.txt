Isuse, veşnic călător
 Prin lumea de păcate
|: Tu baţi străin şi iubitor
 La uşile-ncuiate! :|

Nimic Tu nu ceri nimănui 
Când baţi şi-aştepţi să vină
|: Ci vrei să lași în calea lui
 Iertare și lumină :|

Eram copil când Te-am văzut 
Și-n poarta mea, Străine,
|: Ca să-Ţi deschid, ai tot bătut
 Să intri şi la mine! :|

Dar lumea-mi spuse să nu viu
Că viața Ta-i amară
|: Am vreme acolo, mai târziu…
 Și Te-am lăsat afară :|

Iar astăzi singur mă-nfior 
De-a mele fapte rele,
|: Isuse, și Te-aștept cu dor,
 În noaptea vieţii mele :| 

Mai vino iar, Isuse blând
 Mai bate iar o dată!
|: Te aștept cu sufletul plângând 
Și uşa-i descuiată :|

