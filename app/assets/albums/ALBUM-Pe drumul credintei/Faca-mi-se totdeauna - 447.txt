Facă-mi-se totdeauna 
După sfântul Tău Cuvânt,
Chiar de-ar fi să-mi cadă toate
 Planurile la pământ
Chiar de-ar fi să-mi cadă toate,
Chiar de-ar fi să-mi cadă toate 
Planurile la pământ

Gândul Tău să se-mplinească
 Neştirbit în mine-oricând,
Chiar de-ar fi să se dărâme
 Tot ce mi-am zidit în gând
Chiar de-ar fi să se dărâme,
Chiar de-ar fi să se dărâme 
Tot ce mi-am zidit în gând

Voia Ta să se înalţe 
Ca stăpână-n viaţa mea,
Şi-n fărâme sparge-mi voia
 Printr-o lovitură grea
Şi-n fărâme sparge-mi voia,
Şi-n fărâme sparge-mi voia
 Printr-o lovitură grea

  Rugăciunea asta, Doamne, 
Tu să mi-o asculţi mereu,
Iar, de-ar fi s-o schimb vreodată
 N-asculta de gândul meu
Iar, de-ar fi s-o schimb vreodată, 
Iar, de-ar fi s-o schimb vreodată 
N-asculta de gândul meu

