Ştim cu toţi, e-o luptă mare
Între cer şi-ntre pământ:
Răul luptă cu-ncordare
Să răpună tot ce-i sfânt!

Să luptăm făr’ nici o teamă,
Căci vom fi biruitori
Cu Isus, ostaşi de seamă,
Niciodată trădători!

Căci dreptatea ni-e armură
Şi credinţa ni-este scut,
Adevărul ni-e centură,
N-avem nimic de pierdut!

Şi o sabie ne-nvinsă
Ni s-a dat ca să luptăm,
În Cuvântul sfânt cuprinsă;
Cu ea-n luptă ne-avântăm!

Să păşim tot spre izbândă,
Sub stindardul lui Isus;
Cu privirea Sa cea blândă,
El ne-aşteaptă-n ceruri sus

Iar, când lupta înceta-va,
Atunci cel învingător
O cunună-n cer purta-va
Lâng-al său Mântuitor!

