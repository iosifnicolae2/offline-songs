Ce frumos când n-oboseşte 
Servul Tău, lucrând cu zel!
Când pe cei pierduţi trezeşte, Doamne-alături eşti de el!
Şi ce slujbă minunată 
Să fii servul lui Isus;
Decât viaţa Lui predată 
Nu-i nimica mai presus!

Pe a vieţii-ntinsă mare, 
Grijuri tu să n-ai deloc!
Cârma-n mâini Isus o are, 
Tu păstreaz-umilu-ţi loc!
Sub a Lui privire vie, 
Tu să-I fii un slujitor,
Viaţa ta a Lui să fie, 
Și acum şi-n viitor!

Să vesteşti iubirea-I mare 
Și al jertfei Sale dar!
Tuturor ce n-au iertare 
Să le spui de al Său har!
Căci Hristos poat’ să trezească Inimile cât de tari,
Harul scump ca să-l primească  
Al iubirii Sale mari!

Fii oricând o mângâiere 
Pentru cel nenorocit!
Ne-ncetând în rug-a cere 
Ca să fie mântuit!
Arătându-i ce iubire 
Dumnezeu a dovedit,
Pentru-a noastră mântuire, 
Pe-al Său Fiu când L-a jertfit!

