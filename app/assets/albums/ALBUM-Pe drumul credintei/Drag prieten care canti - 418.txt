Drag prieten, care cânţi Vesel în credinţă,
Fii prieten cu Isus 
Și la suferiinţă!
Dacă-n ceasul de temut 
Vrei să fii la dreapta,
Când Isus dă iar tribut, Mângâie-L cu fapta

Dă-I acum din pâinea ta
 Foamea să-Și destrame
Căci în cer, în veci de veci,
 Nu-i va mai fi foame!
Dă-I acum să bea din vas Când e ars ca vrejul,
Căci, în veci de veci, în cer Nu mai ai prilejul

Dă-I acuma haina ta 
Cât îi rupt veşmântul,
Căci în cer nu-I va fi frig, Nu-L va bate vântul!
Dă-I acum, când e bolnav, Grija-nduioşată,
Căci bolnav nu va mai fi Domnul niciodată!

Ia-L în casa ta acum 
Să-L aline somnul,
Azi e un sărac în drum, Mâine va fi Domnul!
Azi Isus e-n mii de fraţi, 
Azi îţi vrea El fapta;
Mâine toţi vom fi chemaţi; Tu vei fi la dreapta?

Şi un glas peste genuni 
Va striga spre stele:
„Îl cunosc... şi din ani buni Și din zile grele!”
Iată, anii trec, s-au dus Zilele-s ca spuma,
Fii prieten cu Isus, 
Nu uita: acuma!

