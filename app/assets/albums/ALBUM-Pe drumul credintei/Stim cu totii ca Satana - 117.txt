Ştim cu toţii că Satana
Dă târcoale ca un leu,
Căutând al nostru suflet,
Vrea să-l piardă-n chinul greu
Să veghem că leul strigă
Şi răcneşte căutând
Să răpună pe oricine
Nu veghează stăruind

Nu lăsaţi vrăjmaşu-acesta
Să vă-njuge l-al său car,
Ci strigaţi, strigaţi la Domnul
Să v-ajute cu-al Său har
Deci fiţi treji şi-n priveghere,
Harul Lui ca să-l primiţi
El vă dă, vă dă putere
Şi vă face neclintiţi

Să luptaţi mereu prin Duhul,
Cât timp staţi pe-acest pământ,
Îmbrăcaţi fiind cu armura
Dumnezeului Preasfânt
Că răsplata va fi mare
Pentru cei biruitori;
Vor veni pe nori cu toţii
Cu al lor Mântuitor

