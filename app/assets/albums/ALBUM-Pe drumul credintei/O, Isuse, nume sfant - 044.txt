O, Isuse nume sfânt
Ai venit pe-acest pământ
Să-mplineşti al Tău Cuvânt:
Te slăvim, Isuse!

Pentru noi Te-ai umilit,
Pentru noi ai suferit
Pentru noi Tu ai murit:
Te slăvim, Isuse!

Pentru clipa când, smerit,
Chinul morţii L-ai primit,
Pentru viaţa ce-ai jertfit:
Te slăvim, Isuse!

În grădina Ghetsimani,
Înfruntat-ai pe Satan,
Biruind pe-acest duşman:
Te slăvim, Isuse!

Pentru cupa ce-ai sorbit,
Pentru chinul Tău cumplit,
Pentru tot ce-ai suferit:
Te slăvim, Isuse!

Pentru crucea ce-ai purtat,
Pentru sângele-Ţi vărsat
Şi prin care ne-ai iertat:
Te slăvim, Isuse!

Fiindcă mult Tu ne-ai iubit
Şi murind, ne-ai mântuit,
Fii în veci de veci slăvit!
Te slăvim, Isuse!

