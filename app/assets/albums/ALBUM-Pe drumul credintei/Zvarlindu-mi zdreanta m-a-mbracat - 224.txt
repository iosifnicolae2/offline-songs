Zvârlindu-mi zdreanţa 
M-a-mbrăcat 
Cu haina cea mai bună,
De slugi, ca domn fui încălţat
Şi am intrat
Mai scump ca orice-am cunoscut,
Inelul mi-e arvună,
De bunuri noi ce n-am avut
În trist trecut

Cu cei aleşi mă înţeleg
În dulce armonie,
Şi-n corul lor de-acum mă leg 
Cu ceru-ntreg
Viaţa-mi de răscumpărat
I-o-nchin cu bucurie,
Isus în locu-mi fu-njunghiat
Şi sunt iertat

     Străin de cer, stam surghiunit
În ţara-ntunecată,
Aici-n Căminul strălucit
Sunt fericit
Serbarea veşnic-a-nceput,
Căci lângă scumpu-mi Tată,
Spre-o viaţă nou-am renăscut,
Din fiu pierdut

