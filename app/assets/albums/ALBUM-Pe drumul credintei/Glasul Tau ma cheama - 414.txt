Glasul Tău mă cheamă 
Să mă-ntorc mereu,
Ca s-ascult de Tine, 
Dumnezeul meu
|: Vrei să-mi dai dulceaţa 
Păcii Tale iar, 
Ca să-mi fie viaţa 
Odihnită-n har :|

Ochiul Tău veghează 
Blând asupra mea,
Şi m-ajută-n clipa 
De-ncercare grea
|: Tu îmi torni în suflet 
Noi puteri şi-avânt,
Ca s-ascult în totul 
Viul Tău Cuvânt :|

Harul Tău mă umple, 
Când alerg spre cer,
Şi mă încălzeşte 
Prin al lumii ger
|: Doamne, pentru toate 
Vin să-Ți mulţumesc!
Sunt al Tău şi pururi 
Vreau să Te slăvesc! :|

