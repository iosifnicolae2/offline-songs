Doamne sfinte, Te mărim,
Şi cântăm a Ta putere;
Toţi se-nchină-n faţa Ta:
Şi pământ, şi cer, şi stele.
Tu eşti singur necreat
Şi în veci eşti neschimbat!

Cetele cereşti în cor
Cântă marea-Ţi strălucire;
Heruvimi şi serafimi
Laudă-n cor a Ta mărire
Strigă, strigă cerul tot:
“Sfânt e Domnul Sabaot!”

Pe pământ, necontenit,
Slavă-Ţi cântă-n adunare
Şi-al Tău nume preaslăvit
Îl măreşte mic şi mare,
Căci pe Fiul Tău iubit
Pentru oameni L-ai jertfit

Şi având al Tău Cuvânt
Vrem să-i dăm toţi ascultare,
El fiind pe-acest pământ
Planul Tău cu fiecare:
Să-Ţi slujim cu mult avânt
Ţie, Tatăl nostru sfânt!

