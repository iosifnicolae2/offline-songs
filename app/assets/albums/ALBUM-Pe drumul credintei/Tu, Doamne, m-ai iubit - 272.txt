Tu, Doamne, m-ai iubit
 Cu veacuri înainte,
‘Nainte de-a zidi 
Pământul prin Cuvânt,
Şi stelele pe cer 
Și soarele fierbinte,
Tu m-ai iubit şi-ales, 
Preabunule Părinte,
De-aceea Te măresc 
Și laude Ţie-Ţi cânt!

Stăpâne, m-ai iubit 
Când pe Isus pe cruce
Alături de tâlhari 
Lăsat-ai a fi pus,
În locul meu ai vrut 
Pedeapsa El a-mi duce
Spre-a mă scăpa de iad,
 Din flăcări să m-apuce, 
De-aceea voi cânta 
Iubirea Ta-n Isus!

 Şi pace Tu mi-ai dat 
Și o viaţă senină,
Mi-ai dat şi Duhul Sfânt, 
Un scump Îndrumător;
Tu noaptea o alungi 
Și-aduci în schimb lumină;
 De cânt şi bucurii 
Inima mea e plină,
De-aceea preamăresc 
Pe Tatăl iubitor!

Tu-n veci mă vei iubi, 
Și nici chiar lumea toată
Din braţul Tău iubit 
Nu poate-a mă răpi,
Căci mila Ta a fost 
Atât de-mbelşugată,
C-a şters al meu păcat 
Și viaţa mea pătată; 
De-aceea până-n veci 
Iubirea-Ţi voi slăvi!

