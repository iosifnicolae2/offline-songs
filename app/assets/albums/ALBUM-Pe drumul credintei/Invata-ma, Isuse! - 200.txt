Învaţă-mă, Isuse,
Să-Ţi dau inima mea,
Gânduri, simţiri, supuse
Să-Ți fie cum vei vrea

Din zorii dimineţii
Şi până-n înserat,
Pe drumul lung al vieţii
De Tin’ să fiu purtat

În timpul zilei iară,
În tot ce voi lucra,
Nemulţumirea-mi piară
Stând sub privirea Ta


Şi seara când soseşte
Şi-odihnă-mi dăruieşti,
Tu ruga mea primeşte
Şi-n somn să mă păzeşti


Cu Tine vreau să vieţuiesc
Şi Ţie să mă-nchin
Şi voia Ta s-o împlinesc,
În veci de veci. Amin!	


