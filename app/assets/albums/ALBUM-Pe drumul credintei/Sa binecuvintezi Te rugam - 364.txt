Să binecuvântezi, 
Te rugăm azi, Isuse,
Pe cei ce i-ai unit, să fie fericiţi!
A lor nădejdi de-or fi 
Oricând în Tine puse,
Cu drept se vor simţi, 
Pe veci, nedespărţiţi!

Pecetluieşte-acum 
Astă făgăduinţă
Porniţi pe-acelaşi drum 
Ei au acelaşi ţel:
Să-nchine viaţa lor 
Și-ntreaga lor voinţă
Spre slava Ta, mereu, 
Slujindu-te cu zel!

Şi-n casa lor venind 
Să găseşti mulţumire!
Din sfântul Tău Cuvânt 
Să fie-mpărtășiți
Prin traiul lor, Isus 
Să dea oricând de ştire
Că-n viaţa lor, de el 
Ei sunt călăuziţi!

Să-i însoțești Isus
De-s dureri, întristare,
În bucurii smeriți,  
Prin Tine mulţumiţi!
Nădejdea lor să stea 
În braţul Tău cel tare
Şi-atunci în veci de veci 
Ei fi-vor fericiţi!

