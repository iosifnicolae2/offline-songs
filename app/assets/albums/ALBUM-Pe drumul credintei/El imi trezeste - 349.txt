El îmi trezeşte mugurul fiinţei,
El îmi aprinde flacăra credinţei,
|: El este Cel mai dinlăuntrul meu,
Isus e El, Preasfântul Dumnezeu! :|

El pururi pune-n ochii mei lumină
El este-amiaza mea oricând senină,
|: El cântă-n harfa sufletului meu,
Isus, Preaiubitorul Dumnezeu! :|

El mi-e eterna, alba primăvară,
El uşurează greaua mea povară,
|: El toarnă pacea Lui în duhul meu,
Isus, Nemărginitul Dumnezeu! :|

El de beteala dragostei îmi ţese
Veşmântul frumuseţilor alese,
|: El îmi preface-n templu 
Trupul meu,
 Isus, Atotputernic Dumnezeu! :|

O, slavă, slavă Numelui Său mare!
El, cel ce datu-mi-a răscumpărare,
|: A pregătit în cer locaşul meu,
Isus, Mântuitorul Dumnezeu!  :|

