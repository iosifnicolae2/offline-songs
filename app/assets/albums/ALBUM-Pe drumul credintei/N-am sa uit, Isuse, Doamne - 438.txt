N-am să uit, Isuse, Doamne, niciodată
Din ce greu, prin ce minune 
M-ai scăpat;
N-am să uit iubirea Ta nemăsurată,
Dragostea Ta și grija Ta cea minunată,
C-am fost mort 
Și dintre morţi m-ai înviat,
Dintre morţi m-ai înviat


N-am să uit cum, când durerea era mare 
Şi-am  strigat să nu mă laşi 
Că nu mai pot,
N-am să uit cum mi-ai răspuns,
 Cu ce-ndurare,
Cum în noaptea cea mai neagră 
De-ntristare
Mi-ai umplut de strălucire cerul tot,
Strălucire, cerul tot

Astăzi am, Isuse, 
Doamne-o primăvară
Fără nori, şi fără plâns, şi fără chin;
Să-Ţi aduc a mulţumirii floare rară
Revărsând întreaga inimii comoară
Din potirul sfânt al rugăciunii, plin,
Sfânt al rugăciunii, plin

