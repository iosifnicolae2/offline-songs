Pe Tine, Isuse, 
Eu mult Te doresc
Numai Tu împaci 
Deplin fiinţa mea;
Uşor este jugul şi sarcina Ta:
	Ajută-mă, Doamne, 
Să le port supus!

Tu-mi eşti călăuză 
În drumul spre cer,
Tu-mi eşti scut puternic, 
Eşti tăria mea;
În noaptea cea neagră 
Lumina mea eşti:
Ajută-mă, Doamne, 
Să-Ţi urmez voios!

Tu eşti apa vie 
Și pâinea din cer,
Setea sufletului meu 
Mi-ai potolit;
Putere-mi dai zilnic 
Păcatul să-nfrâng:
Ajută-mă, Doamne-n Tine 
Să rămân!

