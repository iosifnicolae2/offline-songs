Dintre mii de căi ce-mbie 
Sufletului mântuirea,
|: Calea cea mai bună este 
Una singură, iubirea :|

Dintre multe doruri sfinte,
 unul poartă nemurirea
|:  Şi-are adevărul  veşnic,
 Dorul cel de preţ, iubirea :|

Dintre mii de trâmbiţi care Sună-n lume fericirea,
|: Una-i cea adevărată, una,
 una singură, iubirea :|

Ea cuprinde veşnicia, Necuprinsă-i este firea,
|: Ea e viaţa, ea e totul, 
 Dumnezeu este iubirea :|

