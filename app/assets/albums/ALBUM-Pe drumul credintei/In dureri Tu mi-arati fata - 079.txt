În dureri, Tu mi-arăţi faţa
Şi-mi grăieşti cu-al Tău Cuvânt
De nădejdi îmi umpli viaţa
Prin Isus, prin Duhul Sfânt
Da, primesc a Ta iertare
Şi primesc slăvitu-Ţi dar
Cum putea-voi fi în stare
Să răspund l-atâta har!

        Când gândesc, sufletu-mi geme,
Cât am fost de rătăcit
Celui rău atâta vreme
Prin păcat eu am slujit!
Dar aflat-am cum pe cruce
Cu iubire Te-ai jertfit,
C-a Ta moarte pace-aduce:
Deci la Tine am venit

Dar Tu ştii că n-am putere
Să păşesc pe calea Ta
Sufletu-mi la Tine cere
Ajutor, şi mi-l vei da
Fără Tine nu e viaţă
Şi nu pot face nimic
Vreau de azi să fiu pe faţă
Al Tău vrednic ucenic

