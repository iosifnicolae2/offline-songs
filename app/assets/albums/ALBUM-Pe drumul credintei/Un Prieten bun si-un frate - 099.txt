Un Prieten bun şi-un Frate
În Isus noi am aflat.
De la noi El nu Se-abate
Către El când am strigat
Cunoscându-ne prea bine,
Că ne temem tot mereu,
El, chemându-ne la Sine,
Ne susţine-n drumul greu

  Un Prieten bun şi-un Frate
În Isus noi am aflat
Inimile întristate
Harul Lui le-a vindecat
Lui să-I spunem fără teamă
Chinul nostru-oricât de greu;
Ruga El o ia în seamă
Ieri, şi azi, şi mâin’, mereu

  Un Prieten bun şi-un Frate
În Isus noi am aflat
Vieţile ni-s apărate
De pierzare şi păcat
Chiar când lupte ne-nconjoară,
Ce avea-vom de temut? Când duşmanul ne-mpresoară,
Tot Isus ne este scut

  Un Prieten bun şi-un Frate
În Isus noi am aflat
Noi puteri prin El ni-s date,
Zi de zi, neîncetat
El dorinţele curate
Le-mplineşte necurmat;
De-s voinţele predate,
Totul este câştigat

Un Prieten bun şi-un Frate
În Isus noi am aflat
Ce ne duce mai departe
Până în al Său palat
Deci cu El, în veşnicie,
Să trăim şi să cântăm
Viaţa noastră să ne fie
Pe Isus să-L adorăm

