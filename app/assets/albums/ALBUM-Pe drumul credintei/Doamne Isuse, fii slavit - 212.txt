Doamne Isuse, fii slăvit!
Căci pentru noi Tu ai murit
Şi scumpu-Ţi sânge ai vărsat,
Ca să ne scapi de-orice păcat,
Iubirea-Ţi de nemăsurat
Pe cruce chiar Te-a ridicat

Pe-acest pământ loc n-ai avut,
Decât un grajd, 
Când Te-ai născut,
Ca loc de-odihnă un mormânt
Şi-o cruce-nfiptă în pământ,
Pe care noi Te-am pironit,
Isuse scump, Isus slăvit!


Dar azi eşti viu în slavă sus,
Spre noi priveşti cu dor nespus,
Căci suntem rod din jertfa Ta;
Ne-ai câştigat la Golgota,
În chinuri grele de nespus,
Şi vestea păcii ne-ai adus

Când va veni măreaţa zi,
În slavă sus Te-om întâlni;
Şi va vedea acest pământ 
Tot răul de pe el înfrânt,
Căci peste tot vei fi-Mpărat,
Slăvit fii Tu, Cel minunat!

