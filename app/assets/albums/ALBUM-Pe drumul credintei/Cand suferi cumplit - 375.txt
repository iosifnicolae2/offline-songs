Când suferi cumplit, 
În durere adus
Când inima-n pieptu-ţi se zbate,
|: Gândeşte-te, oare nu ştie Isus
De tot ce asupra-ți se-abate? :|

Căci orice-ncercare, 
L-al ei început,
E-o pricină grea de-ntristare,
|: Dar adu-ţi aminte 
Prin câte-ai trecut,
Şi-n viaţa ta iar a fost soare :|

Când ceasul izbânzii 
Măreţ va suna
Sfârşind încercarea amară,
|: Ce rău o să-ţi pară 
Că nu ai răbdat,
Smerit, trecătoarea povară :|

Azi prinde prilejul, 
Cât încă mai poţi,
Sub crucea-ncercării pe cale,
|: Să nu pierzi odihna 
Doritei răsplăţi
Ca preţ ostenelilor tale :|

