Pune, Doamne, dragoste-ntre fraţi
Pune, Doamne, dragoste-ntre fraţi!
Să fim toţi ca o brăţară
Care mâna-Ți înconjoară,
Ca un brâu de piatră rară,
Ca veşmântul Tâu de in,

Să nu poat-a ne desparte 
Nici prăpastie, nici moarte,
Ci, cum scrie-n Sfânta Carte 
Să fim una pe deplin 
Ca veşmântul Tău de in

Pune, Doamne, dragoste-ntre fraţi,
Pune, Doamne, dragoste-ntre fraţi!
Când ne strângem la-nchinare,
Cât am fi de mulţi sub soare,
Fă-ne, Doamne, cu-ndurare,
O colibă şi nu trei….

Nimeni să nu spun-acolo:
„Sunt cu Pavel! Sunt cu-Apolo!”
Ci, să fim deacum încolo
Ca un stol de porumbei,
Să Te bucuri Tu de ei

Pune, Doamne, dragoste-ntre fraţi,
Pune, Doamne, dragoste-ntre fraţi!
Fă-ne Tu o harfă vie,
Ca sub mâna Ta mlădie
Să ’nălţăm o melodie,
Toţi de-acelaşi dor purtaţi

Trupul Tău ce azi e-n lume,
Ce-i numiţi cu-n singur nume,
Să fim toţi uniţi anume,
Gata pentru-a fi luaţi:
Pune dragoste-ntre fraţi!

