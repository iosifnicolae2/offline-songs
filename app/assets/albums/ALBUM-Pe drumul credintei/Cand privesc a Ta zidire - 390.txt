Când privesc a Ta zidire,
Firea-n măreţia ei,
Cerul cu-a lui nesfârşire
Şi cu munţi de nouri grei;

Când privesc la mândrul soare
Cum revarsă-n zori de zi,
Cum apune sau răsare
După lanuri aurii;

Când privesc bolta-n stelată,
Miile ei de făclii,
Ce în noapte-ntunecată
Luminează munţi, câmpii:

Sunt uimit de-a Ta mărime,
Cum şi de puterea Ta,
Recunosc a mea micime,
Cum şi neputinţa mea!

Înaintea feţei Tale
Sunt doar un biet păcătos.
O, alerg l-a Ta-ndurare,
Te ştiu sfânt, dar şi milos

Ştiu că-n marea Ta iubire
Pân’ la mine Te-ai plecat,
Să mă ‘nalţi l-a Ta mărire
Chiar pe min’ cel ne-nsemnat

Necuprinsă Ţi-e iubirea
Ce-n Isus mi-ai arătat!
Tu mi-ai dat chiar mântuirea,
Tu chiar cerul mi l-ai dat!

