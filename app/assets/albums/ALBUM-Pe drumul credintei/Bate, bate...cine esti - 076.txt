Bate, bate!... Cine eşti?
Spune-mi oare ce doreşti?
De ce, călător străine,
L-a mea uşă ai venit?
Cine te-a trimis la mine?
Pari un sol din cer sosit

Eu sunt, Eu sunt, Domnul tău!
Nu vrei s-auzi glasul meu?
Pentru ce Mă laşi afară?
Deschide-ţi inima ta,
Făr’ de Mine o să piară
Al tău suflet pururea

Iată, Doamne, Domnul meu,
Cunosc, cunosc glasul Tău!
Harul Tău e-atotputernic;
Inima-mi a Ta va fi,
Fă în ea locaş prielnic 
Unde să poţi locui

