Al Tău Nume scump, Isuse,
E-ntre toate cel mai sfânt
Ţie toate-Ţi sunt supuse,
Sus în cer şi pe pământ
Nume ce vesteşti iubire,
Darul tău reverşi mereu;
Lumii-ntregi îi dai de ştire
Dragostea lui Dumnezeu

Dragoste desăvârşită
De la Tatăl ne-ai adus,
O cunună pregătită
Pentru cel ce Ţi-e supus
Înălţat prin suferinţă,
Pe pierduţi i-ai mântuit,
O, câtă recunoştinţă
Pentru Numele-Ţi mărit!

Pentru cei în suferinţă
Plâns-ai şi Te-ai umilit,
Pentru cei fără credinţă
Trupul Tău a fost jertfit!
Şi pe faţa Ta curată
Sânge, lacrimi s-au unit,
Pe cel rău ca să-l abată
De la drumul său greşit

O, Isuse-a Ta cunună
Fu de spini pe-acest pământ;
Azi aleşii Tăi se-adună
Şi slăvesc Numele-Ţi sfânt
Voia Ta li-i desfătare,
Fericiţi la Tine vin,
Azi, în zi de sărbătoare,
Cu iubire Ţi se-nchin’

