La noi veni un copilaş
Frumos, şi dulce, şi gingaş,
Dintr-o fecioară S-a născut;
Ce bucurie am avut!

Acesta e Isus Hristos,
E Domnul nostru Cel milos
Ce vine ca Mântuitor,
Pentru tot neamul muritor

El fericirea ne-a adus
De la Părintele de sus,
Ca să putem să ne suim
În rai şi veşnic să trăim

Cu toţii să ne bucurăm
Şi laude-n veci de veci 
Să-I dăm,
Căci Tatăl, Cel din cerul sfânt
Trimis-a Fiul pe pământ

