O, cât de mult Isuse-aş vrea
 Doritu-Ţi chip să-L pot vedea;
Alinul Tău să-l simt mereu 
 Înviorând adâncul meu,
|: Duiosul glas să Ţi-l ascult, 
 Atât de mult, atât de mult :|

La piept picioarele să-Ţi strâng 
 Mişcat şi fericit să plâng,
Şi-n pacea ce Tu mi-ai adus 
Să-Ţi cânt mereu Isus, Isus,
|: Căci azi, Stăpânul meu ceresc,
Eu Te iubesc, eu Te iubesc! :|

Îți mulțumesc, Isuse-al meu
C-atât de fericit sunt eu
De când odihna mi-am aflat
În harul Tău îmbelșugat
Și-Ți voi cânta pân’ la sfârșit
Isus iubit, Isus iubit!

