În faţa Ta îngenuncheat
Ţi-aduc recunoştinţă
De mine Tu Te-ai îndurat
De biata mea fiinţă
De-ar fi s-o duc oricât de greu
Tu eşti întreg sprijinul meu
Şi-ntreaga  mea dorinţă

’Nainte chiar de-a fi zărit
A soarelui lumină
Tu sufletul mi l-ai iubit
Cu-o dragoste divină
Şi l-ai căutat de-atunci mereu
Căci Tu voiai să fiu al Tău
Iertat sunt de-orice vină

O, scumpul meu Mântuitor
Privirea Ta Ţi-o pleacă
Asupra mea, căci mi-este dor
Viaţa-mi cu Tin’ să treacă
Şi mai supus să Te ascult
Şi-o viaţă sfântă tot mai mult
Spre cer să mă petreacă

