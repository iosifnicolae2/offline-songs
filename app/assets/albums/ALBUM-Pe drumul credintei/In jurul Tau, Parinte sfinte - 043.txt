În jurul Tău, Părinte sfinte
Copiii Tăi vin prin Isus
Încrezători, cu luare-aminte
Iubirea Ta îi cheamă sus
Tu Însuţi risipit-ai teama,
Prin Duhul Sfânt grăind în ei:
„Ava, Părinte” şi luând seama,
Au înţeles cum Tu îi vrei

Departe, în această lume
Noi rătăceam păcătuind,
Vorbind deşarte, rele glume,
Ne desfătam, la rău gândind
Dar mila Ta, o, ce iubire!
Ne-a dat un scump Mântuitor,
Şi prin a Sa călăuzire,
Ne e şi azi Îndrumător

       Ce dar ceresc! Ce mare veste!
Isus îmbracă pe căzuţi!
Mantia cea de preţ El este
Pentru acei ce-au fost pierduţi
Înveşmântaţi aşa-n mărire,
În casa Ta ne vei primi
Aleasă falnică primire!
O, cum putea-vom mulţumi?

       Strigări de mulţumiri voioase
Răsune până-n depărtări!
A Tatălui chemări duioase
Vestite fie prin cântări!
Ne-mpărtăşim , ceresc Părinte
Chiar de aici, de pe pământ,
Ce ale Tale vorbe sfinte,
„Ava” zicând, ce scump cuvânt!

