Vreau lângă Dumnezeu 
Să fiu mereu,
Oricât ar fi de greu 
Necazul meu
Oricât voi suferi, 
Cântarea mea va fi:
”Vreau lângă Dumnezeu 
Să fiu mereu!”

Pe-n depărtate căi 
De-aş înnopta,
Şi-o piatră căpătâi 
Dac-aş avea,
Tot fericit aş fi 
Și-n vis aş glăsui:
Vreau lângă Dumnezeu
 Să fiu mereu!

Calea-mi în sus spre cer 
De s-o-ngusta,
Eu vreau mereu să sper 
Că voi scăpa
Căci nu-n deşert alerg, 
Ci ştiu pe ce drum merg:
Vreau lângă Dumnezeu 
Să fiu mereu!

Când zorile revin, 
Când trec de greu,
Iar viaţa mi-o închin Domnului meu,
Zidesc un viu altar 
În inima mea iar:
Vreau lângă Dumnezeu 
Să fiu mereu!

Când calea-mi voi sfârşi 
Pe-acest pământ,
Voios când voi păşi 
În locul sfânt,
Atunci s-a împlinit 
Al meu dor nesfârşit:
Vreau lângă Dumnezeu 
Să fiu mereu! 

