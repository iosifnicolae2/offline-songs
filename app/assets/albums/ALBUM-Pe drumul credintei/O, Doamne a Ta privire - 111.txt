O, Doamne, a Ta privire sfântă
În noi curată a pătruns
O, dă-ne-o inimă înfrântă,
Să nu avem nimic de-ascuns,
Nimic, nimic de-ascuns!

Pătrunde-a noastre simţăminte,
A noastre fapte-al nostru gând,
Şi-orice aducere aminte
Sub ochiul Tău să fie-oricând,
Sub ochiul Tău oricând!

Lumina Ta să strălucească
În viaţa noastră ne-ncetat,
Dorim să nu se mai zărească
În noi nici umbră de păcat,
Nici umbră de păcat!

Cuprinşi de-a Ta înflăcărare,
Putem îndemnul să-Ţi urmăm,
Şi să-mplinim vom fi în stare 
Minuni, şi slavă-n veci să-Ţi dăm,
Şi slavă-n veci să-Ţi dăm!

