O, voi părinţi ce staţi acuma
 Și ascultaţi Cuvântul sfânt
De ce nu sunt cu voi copiii, 
Copiii voştri unde sunt?
Copiii voştri unde sunt?

Cum vă puteţi lăsa copiii 
În iad, în patimi, în mormânt,
O, tată credincios, o, mamă, 
 Copiii voştri unde sunt?
Unde sunt? O, unde sunt?

Voi vă lăsaţi copiii-n lume,
 Călcând al Domnului Cuvânt;
De ce v-aţi părăsit copiii,
 Părinţi, copiii unde sunt? 
Părinţi, copiii unde sunt?

O, cum o să răspundeţi oare
 La judecata Celui Sfânt?
Voi, taţi şi mame credincioase,
 Copiii voştri unde sunt?
Unde sunt? O, unde sunt?

O, cum vă veţi privi copiii 
Mergând în iad cu suflet frânt,
Pierduţi pe veci din vina voastră,
 Copiii voştri unde sunt?
Copiii voştri unde sunt?

Rugaţi-vă plângând, chemaţi-i  
Și-aduceţi-i pe drumul sfânt,
Şi veţi vedea c-aici, odată, 
Și-n cer cu voi că şi ei sunt,
Şi ei sunt, da şi ei sunt!

