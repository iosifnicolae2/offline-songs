Purtând crucea pe munte, 
Isus a-ngenuncheat;
Cu spini pe a Sa frunte 
Fu Mielul înjunghiat
A suferit Calvarul, 
El, Cel nevinovat,
Alături cu tâlharul, 
Făcutu-S-a păcat

Pe crucea-nsângerată 
Fu groaznic chinuit,
Dar cu privirea-I blândă, 
Pe toţi i-a-nvăluit
În trupul Lui purtat-a 
Păcatul tuturor,
Plătind a noastră vină, 
Ne e Mântuitor

O, ce iubire vie! 
Al lumii Creator
Primi cu drag să fie 
Al nost’ Mântuitor
Şi-acum orice durere 
Ne-o risipeşte-uşor,
Cu El e-ntrega-mi vrere 
Și-ntregul viitor

