Cu Isus vreau să-mi
 Continui calea,
El să-mi fie-n veci nedespărţit
Numai El îmi poate 
Stinge jalea,
|: El mă poate face fericit :|

Munţi şi văi, câmpii, 
Păduri şi mare,
Le străbat cu Mirele divin;
Sprijinit de braţul Său
 Cel tare,
|: Drumul, de-i spinos, 
devine lin :|

Obosit când sunt, 
El m-odihneşte,
Iar în luptă grea îmi este scut
La răspântii, El mă sfătuieşte,
|: În nevoi mi-e singurul avut :|

Vreau cu El să merg 
Deci tot ’nainte
Şi prin El să fiu oricând voios,
Împlinind cereştile-I Cuvinte,
|: Să mă afle-n toate credincios :|

