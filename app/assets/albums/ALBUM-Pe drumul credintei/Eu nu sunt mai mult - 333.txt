Eu nu sunt mai mult 
Decât fulgul de nea,
Un joc de cristale e trecerea mea
|: Se scutură clipa 
Din timpul deplin,
Surâde şi cade, şi altele vin :|

Eu nu sunt mai mult 
Ca un fir de parâng 
Ce coasa îl taie şi furcile-l strâng
|: Ţărâna rămâne şi uită de el,
Şi alt fir se ’nalţă şi cade la fel :|

Eu nu sunt mai mult 
Ca o rază-n abis,
Dar drumul spre soare 
Oricând mi-e deschis
|: Eu nu sunt luceafăr 
Cu chip marmoreu,
Pe frunte mea, însă,  
E scris Dumnezeu! :| 

