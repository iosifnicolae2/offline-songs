,,Iertat eşti şi scăpat!” 
Aceste dulci cuvinte 
Pământul înconjor
Răscumpăraţii Tăi, 
Cu inimi curăţite,
|: Voioşi Îţi cântă-n cor :|

,,Iertat eşti şi scăpat!” 
 O veste-aşa duioasă, 
Ce-n lume-a răsunat!
Ea vindecă pe om 
De rana dureroasă,
|: De groaznicul păcat :|

,,Iertat eşti şi scăpat!” 
Dar câtă suferinţă, 
El, Domnu-a îndurat!
Dar azi suntem curaţi 
În toat-a noastră fiinţă,
|: Prin sângele-I vărsat :|

,,O, slavă Mielului!”
Putere şi mărire! 
Iubit Mântuitor!
Azi laude-Ţi jertfim 
Cu multă mulţumire,
|: În vecii vecilor :| 

