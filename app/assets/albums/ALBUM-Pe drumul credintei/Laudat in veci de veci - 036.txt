Lăudat în veci de veci 
Al Tău Nume să fie!
Tu, Doamne, m-ai primit, 
Mereu mă vei păzi
În preajma Ta eu azi 
Sunt plin de voioşie,
Căci sunt călăuzit 
De Tine zi de zi

Trăind în preajma Ta, 
Mulţumire şi pace
Trudita-mi inimă 
În Tine a găsit;
Cuvântul Tău mai mult, 
Mereu mai mult îmi place,
Izvorul minunat 
Prin care-s fericit

Venirea Ta curând 
Este marea-mi dorinţă,
La Tine-atunci, pe veci, 
Cu drag m-oi odihni
Nădejdile de-acum 
Și-ntreaga mea credinţă
Doar dragoste vor fi 
Când veşnic Te-oi privi

