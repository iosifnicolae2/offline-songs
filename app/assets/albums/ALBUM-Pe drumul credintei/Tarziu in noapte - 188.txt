Târziu în noapte, vede magul
O nouă stea c-a răsărit;
Lumina ei luceşte vie
|: Pe cer, la drum ea a pornit :|
|: El înţelege şi o vesteşte
Altora, toţi ei pornesc
După semnul ceresc :|

E cale lungă prin pustie,
Dar ei deloc nu se-odihnesc;
Îi mân-o sfântă proorocie,
|: Plinirea ei toţi o doresc :|
|: O, cât de mare dragoste are
Domnul, că El ne-a vestit
Pe Mesia dorit! :|

Dar, iată, steaua se opreşte
Deasupra unui staul umil;
Din iesle, dulce le zâmbeşte
|: Isus Hristos, divin Copil! :|
|: Ce bucurie, azi, mântuire
Magii prin El au aflat,
Şi-a lor daruri I-au dat :| 

Iubirea lor şi-a lor voinţă,
Ce pildă mare de urmat!
Şi voi, copii, azi, prin credinţă,
|: Urmaţi pe Domnul ne-ncetat :|
|: El cu iubire datu-v-a ştire,
Astăzi la El de veniţi,
Voi veţi fi fericiţi :|

