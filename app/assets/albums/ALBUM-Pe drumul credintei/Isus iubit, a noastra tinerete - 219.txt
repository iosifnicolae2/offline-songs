Isus iubit, a noastră tinereţe
Sub crucea Ta, 
Ca jertfă Ţi-am adus;
Cu strălucirea sfintei Tale feţe
Tu-mbrac-o-n slava 
Zărilor de sus

E singurul dar 
Ce-Ţi putem aduce, 
În schimbu-atâtor 
Zeci de frumuseţi, 
Ce ne-ai gătit 
Prin jertfa de pe cruce 
În cerul fericitei tinereţi

Condu-ne Tu 
Pe drumuri de lumină,
Spre culmi cereşti de har 
Să năzuim, 
Aprinde-n noi dorinţa Ta divină,
Din slăvi în slăvi
Spre Tine să plutim

În ochi ne dă lumina fericirii,
În piept puteri de jertfă să ne dai 
În glas ne dă chemările iubirii
Şi-apoi în lumea urii să ne pui

Te vom mărturisi 
La-ntreaga lume 
Cu-avânt şi cu curaj nebiruit,
Muri-vom pentru 
Dulcele Tău Nume, 
Tot fericiţi, precum am şi trăit

