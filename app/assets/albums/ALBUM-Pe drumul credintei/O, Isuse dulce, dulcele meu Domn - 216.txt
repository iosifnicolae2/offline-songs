O, Isuse dulce, 
Dulcele meu Domn,
Ziua treaz şi noaptea 
Suspinând în somn,
Sufletul meu cheamă 
Chipu-Ţi mult dorit,
Să simt lângă mine 
Mirele-mi iubit

Cu cât drag, în calea-Ţi 
Pasului curat,
Crinii cei mai parfumaţi 
Ţi-am presărat!
Şi de-atâţia ani, de seri 
Și dimineţi,
Cu mult dor Te-aştept, 
Dar nu Te mai arăţi!

Nu-s destul de-aprinse-a Dragostei dorinţi,
Oare nu-s destule 
Lacrime firebinţi,
Oare nu-i de-ajuns 
De gata inima,
De mai poţi să-ntârzii, 
Făr-a Te-arăta?

Nu-s de-ajuns de albi 
Ai sufletului crini,
Ori acei ce-aşteapt-
Atâţia-s de puţini,
Că ale lor chemări 
Și doruri nu ajung,
De Ți-e drumul parcă 
Zi de zi mai lung?

O, Isuse scump, 
O, Mire minunat,
Dorul meu Te cheamă 
Ziua ne-ncetat,
Sufletul meu ars Te cheamă Noaptea-n somn,
Te grăbeşte, vino, 
Dulcele meu Domn! 

