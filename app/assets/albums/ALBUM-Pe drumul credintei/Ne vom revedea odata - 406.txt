Ne vom revedea odată,
 Lângă Domnul când vom fi 
|: Şi de-acolo niciodată
 Nu ne vom mai despărţi :|

Ţara noastră fericită,
 Țara noastră cea de sus
|: Cât de mult dorim noi zorii
 Zilei ce-i fără apus! :|

Ca-mpreună cu toţi sfinţii,  
Care-L preamăresc cântând,
|: Să slăvim şi noi acolo,  
Fericiţi, pe Mielul sfânt :|

Miel preadulce, Miel preadulce 
Mire mult dorit, Isus
|: Cât dorim să fim cu Tine 
 Pentru totdeauna sus! :|

