Stea conducătoare, 
Stâncă ce susţii,
Umbr-odihnitoare, 
Pâinea celor vii,
Mire scump şi veşnic, 
Cum altul nu fu
|: Dumnezeu puternic, 
Toate-Isus eşti Tu :|

Cine-mi dă putere, 
Cine ajutor?
Cine-i la durere 
Drag Mântuitor?
Inima-mi odată 
Nu Te cunoscu,
|: Dar acum Tu, Tată, 
Tu mi-eşti toate, Tu :|

Eu vreau deci în lume 
Să vestesc mereu
Gloriosu-Ţi Nume 
Și-al Fiului Tău,
Căci noi nici o faptă 
N-avem, Doamne, nu,
|: Nici o faptă dreaptă, 
Tu eşti totul, Tu! :|

