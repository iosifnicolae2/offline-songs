Începutul mântuirii 
Este jertfa lui Isus 
Care-aduce-n suflet taina 
Sfânt-a naşterii de sus
Orice păcătos ce-ntors e 
Din păcatul lui cel greu
Prin credinţa-n jertfa crucii 
E născut din Dumnezeu

   Nu prin fapte bune-n lume
Te vei duce-n cer erou,
Ci doar harul te salvează 
Și-ţi dă naşterea din nou,
Firea cea dumnezeiască,
Chipul sfânt al lui Isus
Vei primi, când prin credinţă, 
Eşti deplin născut de sus

Cercetează-te-n lumina 
Adevărului cel greu:
Ai cu-adevărat în tine 
Naşterea din Dumnezeu?
Că-nceputul mântuirii 
Și-al veciei sfânt ecou
E credinţa-n jertfa crucii;
Ea dă naşterea din nou

