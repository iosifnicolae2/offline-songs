Preaiubitul meu e Unul
Fără seamăn pe pământ.
|: Glasul Lui e armonia,
Cântec este-al Lui Cuvânt :|

Orice drum pe unde trece
De miresme-alese-i plin;
|: Câmpu-i mai frumos pe-acolo
Cerul este mai senin :|

Dulcea Lui înfăţişare
Este-ntreag-un farmec sfânt;
|: Mii de primăveri vin parcă
Toate-odată pe pământ :|

Preaiubitul meu e Unul,
Nimenea asemeni nu-i:
|: Cât aţi da de L-aţi cunoaşte,
Ca să fiţi şi voi ai lui :|

