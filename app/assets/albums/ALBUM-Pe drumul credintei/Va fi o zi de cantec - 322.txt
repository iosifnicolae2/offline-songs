Va fi o zi de cântec, 
De pace şi lumină,
Când vei  veni, Isuse, 
În slava Ta deplină,
Va fi o zi de nouă 
Și-aprinsă bucurie,
Când va începe nunta
Ce ţine-n veşnicie

Va fi o zi de sfântă 
Și veşnică-mplinire,
Când vom vedea pe nori 
Măreaţa Ta venire
Va fi o zi cum alta 
Nu va mai fi vreodată,
Când vom trăi aievea 
Venirea Ta curată

Va fi o sărbătoare, 
În veci nemaisfârşită,
Cu stări nemaiştiute, 
În ziua Ta slăvită!
O, vino, vino, vino, 
De Tine-n veci ne leagă!
Te-aştept-acum, Isuse, 
Iubirea noastră-ntreagă!

