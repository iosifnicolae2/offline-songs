O, ce frumoasă e unirea,
În care toţi trăim prin har!
Prin Duhul Sfânt, noi fericirea
Şi ceru-ntreg le-avem în dar
|: De-aceea azi cântăm iubirea
Ce între noi Te-aduce iar :|

O, cât de mare ni-este dorul
Să ştim că eşti mereu cu noi
Când e cu noi Izbăvitorul
Nu ştim nimica de nevoi
|: El ne-a grăit, Biruitorul:
,,Eu sunt în veci de veci cu voi” :|

Uniţi noi suntem prin credinţă,
Cu Tine toţi ne-mpărtăşim
Şi vrem mereu prin stăruinţă,
Plăcuţi-naintea Ta să fim
|: Având a Ta făgăduinţă
Încrezători spre cer pornim :|

Revarsă azi cu plinătate
Asupra noastră Duhul Sfânt,
S-avem în noi simţiri curate
Şi fapte bune pe pământ
|: Îndeplinind vrerile-Ţi toate, Cum ne învaţ-al Tău Cuvânt! :|

