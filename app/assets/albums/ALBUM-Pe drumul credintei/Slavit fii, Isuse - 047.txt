Slăvit fii, Isuse!
Tu eşti Domnul meu,
M-ajuţi Tu în lume
Când drumul e greu
Ţi-aduc astăzi mulţumire
De tot ce mi-ai dat
Iertat fiind, în pace sunt
Fii, Doamne-n veci lăudat

Purtat-ai pe cruce
Al meu greu păcat
Prin jertfa Ta scumpă
Eu azi sunt iertat
Oricând, cu recunoştinţă,
Vreau să Te slujesc
Şi-ntreagă voinţa mea
Pe veci să-Ţi dăruiesc

Privind tot la Tine,
Mai mult Te iubesc
Tăria credinţei
În Tine-o găsesc
O, cum voi putea vreodată
A Îţi mulţumi,
Că pentru al meu păcat
Primişi a Te jertfi

Pe veci în mărire
Cu Tine voi fi
Privirea-Ţi cerească
Mă va-nvălui
Iubirea de-acum
Atunci se va desăvârşi
Alături de Tine fiind,
Mai mult Te voi iubi!

