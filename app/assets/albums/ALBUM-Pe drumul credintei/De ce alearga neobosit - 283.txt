De ce aleargă neobosit
Norodu-acest-aşa grăbit?
Şi cine-i omul minunat
Spre care toţi năval-au dat?
|: Isus din Nazaret e-aci,
Toţi vin la El, vrând a-L auzi :|

Un Dumnezeu oare-a venit
Şi-n El s-o fi descoperit?
Străinul pare-aşa milos,
Cu chipul blând, cu glas duios!
|: O, da, e El, precum ţi-am spus,
Azi printre noi a venit Isus :|

Bolnavi şi păcătoşi, în cor
Slăvesc pe-acest Mântuitor,
Căci singur El i-a mântuit,
Şi de păcat i-a dezrobit
|: Se-aude orbul vindecat:
,,Astăzi vederea Isus mi-a dat!” :|

Şi-al vostru suflet păcătos
Pierdut ar fi făr’ de Hristos
Veniţi la El, veniţi deci azi,
Scăpaţi veţi fi de-amar necaz!
|: Isus din Nazaret e-aci,
Azi, de veniţi, vindecaţi veţi fi! :|

Iar dacă tot vă-mpotriviţi 
Şi-a Lui chemare n-o primiţi,
Curând El Se va-ndepărta,
Şi cine-atunci va mai scăpa?
|: Isus de n-ar mai fi aci,
Totul zadarnic atunci ar fi! :|

