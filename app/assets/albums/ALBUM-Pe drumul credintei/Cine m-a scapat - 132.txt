Cin’ m-a scăpat din grea Pierzare? Isus Hristos!
Plătind a mea răscumpărare?
Isus Hristos!
Oricând mă ţine în credinţă
Şi zi de zi-mi dă biruinţă,
'N-orice nevoi şi suferinţă
Isus Hristos!

    Cine m-ajută în primejdie? 
Isus Hristos!
Cine-n dureri îmi dă nădejde?
Isus Hristos!
Tot El îmi dă puteri, credinţă,
Să-ndur nevoi şi suferinţă,
El mi-este scut, El biruinţă;
Isus Hristos!


   Spre ceruri mă călăuzeşte
Isus Hristos!
Şi pe pământ mă însoţeşte
Isus Hristos!
Căci în dureri, în întristare,
El pentru mine grijă are,
El e a mea îmbărbătare:
Isus Hristos!


    Ţintă-n viaţă oricând să-mi Fie, Isus Hristos!
Gata, căci poate-oricând să vie
Isus Hristos!
O, ce nespusă bucurie!
De mine-n cer slăvit să fie,   Din veşnicie-n veşnicie, 
Isus Hristos!

