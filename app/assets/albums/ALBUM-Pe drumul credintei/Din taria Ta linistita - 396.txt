Din tăria Ta liniştită
Beau, şi setea mea-i potolită;
|: Doamne, ajută-mă 
Să beau mereu,
Şi când mi-e uşor, 
Și când mi-e greu! :|

În tăria Ta de lumină
Pun credinţa mea mai deplină,
|: Iar când trec 
Prin beznă şi prin văi,
Doamne, ţine-mi 
Ochii-n ochi Tăi! :|

Cu tăria Ta neînvinsă
Zilnic viaţa mea fie-ncinsă!
|: Doamne, dă-mi Tu 
Har întăritor
Să Te-ascult, oricând biruitor! :|

Prin tăria Ta minunată
Lupta va sfârşi-ncununată,
|:  Şi, în cerul ce mi l-ai gătit,
Doamne-Ţi voi cânta desăvârşit! :|

