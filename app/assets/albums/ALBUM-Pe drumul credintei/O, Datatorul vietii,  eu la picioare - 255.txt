O, Dătătorul vieţii,  
Eu la picioare Îţi stau,
Cum sta odată Maria, Cuvântul Tău ascultând,
Când cufundată în Tine, 
De Tine se minuna

Al Tău sunt în întregime, 
Căci pentru mine Te-ai dat,
Tu m-ai iubit pân’ la moarte, Pe cruce ai fost răstignit,
Ca să ne scapi din robie, 
Din mâna celui viclean

O, cum apăsau pe Tine,
În noaptea neagră de-atunci 
Chinul, durerea şi groaza Păcatului nostru greu,
Azi, însă, chinul trecut-a 
Și-odihnă deplin-avem

Tu, spre-al meu suflet Te pleacă, De Tine eu lipsă am,
Te cere-ntreaga-mi fiinţă, 
Să fiu al Tău eu aş vrea
Pace revarsă în mine, 
Insuflă-mi iubirea Ta

