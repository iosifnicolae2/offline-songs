Bunătatea Ta-i eternă,
Doamne, Dumnezeul meu!
Ea mi-e cea mai dulce pernă
De odihnă, când mi-e greu
Ea mă scapă de povară,
Când mi-e cugetu-apăsat,
Şi mă uşurează iară
|: Ca s-alerg mai avântat :|

Bunătatea Ta, 
Bunătatea Ta!Refren:

   Bunătatea Ta mă-ndeamnă
Grabnic să mă pocăiesc,
Ca să ştiu adânc ce-nseamnă
Răul ce îl săvârşesc
Ea mă-ndreaptă înspre cruce,
Spre Isus Cel răstignit,
Să-nţeleg că El aduce
|: Pace-n duhul meu trudit :|

Bunătatea Ta, 
Bunătatea Ta!Refren:

Bunătatea Ta-mi găteşte 
Un preadulce viitor,
Căci ea zilnic se-nnoieşte,
Şi când urc, şi când cobor
Laudă şi închinare
Pentru bunătatea Ta,
Îţi aduc cu-nflăcărare,
|: Doamne-acum şi-n veac aşa! :|

Bunătatea Ta, 
Bunătatea Ta!Refren:

