Te lăudăm cu bucurie
Pe Tine, Tatăl nostru, Dumnezeu!
Şi azi şi mâine şi-n vecie,
Copiii Tăi Te laudă mereu!

Căci vrednic eşti, căci vrednic eşti
	De slavă şi-nchinare,
Şi pe pământ şi-n slăvi cereşti,
Stăpânul nostru mare!Refren:

 Te lăudăm că-n harul veşnic
Tu ne-ai cuprins şi-n Casa Ta 
Ne-ai pus,
Să fim al slavei Tale sfeşnic
Prin jertfa Fiului Tău scump, Isus!

Căci vrednic eşti, căci vrednic eşti
	De slavă şi-nchinare,
Şi pe pământ şi-n slăvi cereşti,
Stăpânul nostru mare!Refren:

Te lăudăm şi-am vrea mai plină
Să fie lauda, spre slava Ta!
Cuprinşi de-a dragostei lumină,
Slăvite Tată, să-Ţi putem cânta!

Căci vrednic eşti, căci vrednic eşti
	De slavă şi-nchinare,
Şi pe pământ şi-n slăvi cereşti,
Stăpânul nostru mare!Refren:

