În noaptea sfântă de Crăciun,
Pe drumul nins de lună,
|: Trei magi călări, cu suflet bun,
Aleargă împreună :|

De unde vin, cum se numesc?
Ce doruri îi frământă?
|: Spre-o iesle ei călătoresc,
Şi cerurile cântă :|

Şi cântă inimilele lor
Aprinse bucuria, 
|: Azi S-a născut un Salvator,
Azi S-a născut Mesia! :| 

Nu simţi fiorul de atunci
Şi-n noaptea asta, frate?
|: Isus te-aşteaptă să-I arunci
Povara de păcate :|

Mărturiseşte-ţi fapta rea
Şi-a patimii revoltă,
|: Şi-o albă, minunată stea,
Va răsări pe boltă :|

