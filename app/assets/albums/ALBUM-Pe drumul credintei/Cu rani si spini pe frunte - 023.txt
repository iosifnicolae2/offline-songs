Cu răni şi spini pe frunte 
Isus a suferit,
Pe muntele Golgota, 
De oameni chinuit:
O, Tu, al nostru Mire, 
De Tatăl preaiubit,
De sub păcat şi lege 
Prin har ne-ai izbăvit!

Cu preţiosu-Ţi sânge 
Păcatul mi-ai spălat,
De-acum nu voi mai plânge, 
Căci m-ai răscumpărat
Nevrednic sunt de Tine, 
Dar vin, căci m-ai chemat;
Nimic nu-i bun în mine, 
Prin Tine sunt curat

Arată-mi a Ta faţă, 
O, scump Mântuitor,
Şi-n toat-a mea viaţă 
Doar Tu să-mi fii Păstor!
Şi dă-mi mare dorinţă: 
‘Naintea Ta a sta,
Cu drag şi umilinţă, 
Făcând doar voia Ta

Şi, drept recunoştinţă 
Că Tu m-ai mântuit,
Predau a mea viaţă 
Ca un copil iubit
Iubirea Ta slăvită 
În veci n-are sfârşit,
Din mâna Ta cea tare 
Nu voi mai fi răpit

