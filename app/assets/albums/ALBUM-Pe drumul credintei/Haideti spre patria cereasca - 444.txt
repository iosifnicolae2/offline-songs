Haideţi spre patria cerească,
Haideţi creştini spre Canaan,
|: Lăsaţi şi grija cea lumească,
Fugiţi din drumul lui Satan :|

Mulţi fraţi de-ai noştri 
Sunt departe,
Abia se mai zăresc pe drum,
|: Iar noi, cu-nşelăciuni deşarte,
Vai, n-am plecat nici pân-acum! :|

Intraţi şi voi pe uşa strâmtă,
Căci numai cei ce trec prin ea
|: Ajung în patria cea sfântă
Şi moartea nu vor mai vedea! :|

Auzi tu, dragă frăţioare,
Ce dulci cuvinte ni s-au spus?
|: De ce să n-ascultăm noi, oare,
De glasul Domnului Isus? :|

