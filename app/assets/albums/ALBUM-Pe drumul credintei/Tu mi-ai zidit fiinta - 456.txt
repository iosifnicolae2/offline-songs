Tu mi-ai zidit fiinţa, 
Din Tine-s zămislit,
O, Tatăl meu din ceruri, 
Să fii slăvit, slăvit!
Tu mi-ai turnat lumină 
În inimă, deplin,
O, Tatăl meu din ceruri, 
Eu, Ţie mă închin!

Tu mi-ai adus tot harul, 
Tu m-ai răscumpărat:
O, Tatăl meu din ceruri, 
Fii binecuvântat!
Tu-mi dai întruna soare 
 Din sfântul Tău Cuvânt:
O, Tatăl meu din ceruri, 
Te laud şi Te cânt!

Tu-nflăcărezi în mine 
Un cânt tot mai ceresc:
O, Tatăl meu din ceruri, 
Te ‘nalţ şi Te slăvesc!
Şi tot ce-i bun, din Tine 
Îmi dai necontenit:
O, Tatăl meu din ceruri 
În veci să fii slăvit!

