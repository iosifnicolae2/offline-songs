Da, noi avem în cer 
Un milostiv Părinte,
Ce ne-a ales 
Ca popor glorios,
Ca să-L urmăm pe El 
Mereu tot înainte,
|: Căci pentru noi 
a dat El pe Hristos :|

Iubirea lui Isus 
În noi a răsădit-o,
Şi-astfel de moarte
Pe veci ne-a scăpat;
Împărăţia Lui 
În veci ne-a hărăzit-o:
|: Să fie-n veci dar
 binecuvântat! :|

Înţelepciunea Sa 
Unită cu iubirea
Ne-nalţă zilnic 
Mai mult spre Isus,
Prin Duhul Său Cel Sfânt 
Lucrează-n noi sfinţirea,
|: Căci fără ea 
N-ajunge nimeni sus :|

În cei mai slabi din noi 
Arăţi a Ta putere,
Pe cel mai mic 
Îl faci biruitor;
Zadarnic vrea Satan 
Prin încercări, durere,
|: Să ne despartă de Mântuitor :|

La tot ce Tu ne dai, 
Cum vom putea răspunde?
A Tale-s toate, 
Deci noi ce să-Ţi dăm?
Atât ne-a mai rămas 
Ca oricând şi oriunde,
|: Numele Tău slăvit să-L lăudăm :|

