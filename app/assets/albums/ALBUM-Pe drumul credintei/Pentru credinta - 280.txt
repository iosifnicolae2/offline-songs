Pentru credinţă 
Nu-i cuvântul “poate”,
Ci “ştiu” că ea 
 E-n Dumnezeul sfânt,
|: Cel drept 
Și-atotputernic peste toate,
El peste tot, în cer 
Și pe pământ… :|

Pentru credinţă, 
Spaţiu nu mai este,
Şi nici al timpului puternic zid,
|: Ci ea-i pe-a 
Veşniciei sfinte creste,
Şi orizonturi noi i se deschid… :|

Pentru credinţă nu e despărţire
În toţi ai Săi copii, 
Născuţi de sus,
|: Căci ea-i un trup cu 
Veşnica Iubire,
Şi-n taina unităţii i-a adus… :|

Să ne păstrăm în unica credinţă!
În ea suntem în adevăr şi-n har,
|: Prin ea păşim cu sfântă Biruinţă
Spre-al cerurilor nesfârşit Hotar… :|

