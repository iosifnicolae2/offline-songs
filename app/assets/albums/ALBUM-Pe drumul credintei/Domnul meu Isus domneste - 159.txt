Domnul meu Isus domneşte,
Inima îmi stăpâneşte;
Tatăl toate I-a supus!
Al meu suflet să-L cinstească,
Inima-mi să recunoască
|: Că stăpânul e Isus! :|

El din sfânta Lui iubire,
A dat preţ de mântuire
Al Său sânge preţios
El ne-aduce nemurirea,
Viaţa, pacea, fericirea,
|: El, Stăpânul glorios! :|


Înălţaţi cântări şi laude
Din lăute, harfe, flaute,
Voi, popor răscumpărat;
Şi vestiţi-L pân’ departe,
Şi prin viaţă şi prin moarte,
|: Căci e-al vostru împărat! :|

Eu, pe treapta cea mai joasă,
Strig, cu inima voioasă,
Din mulţimea tuturor:
“O, Isuse, slavă Ţie!
Tu eşti Domn în veşnicie
|: Şi ne eşti Mântuitor!“ :|

