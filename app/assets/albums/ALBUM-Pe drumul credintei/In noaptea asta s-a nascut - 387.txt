În noaptea asta S-a născut,
În ieslea cea străină,
Acel prin care-am cunoscut
A cerului lumină
În noaptea asta cor ceresc
Cântări alese cântă,
Pe Dumnezeu Îl preamăresc
Cu bucurie sfântă

     Cântăm şi noi, o, Tată Sfânt,
Nespusa Ta iubire
Ce se-ntrupează pe pământ,
Ce-aduce mântuire
Şi-L preamărim pe Cel Iubit
Ce pe pământ răsare,
Căci jertfa Lui ne-a dăruit
O veşnică iertare

Primeşte sfintele cântări
Ce-aducem azi spre Tine,
Şi adu-ne binecuvântări
Prin slăvile senine
Şi-ai milă, Doamne, de acei
Ce zac şi-acum departe,
Căci, dacă nu Te-nduri de ei,
Se pierd pe veci în moarte

