Tăria mea să cred e 
Că Tu m-ai mântuit!
Să poat-oricin’ să vadă 
Cât sunt de fericit!
Să fiu plin de nădejde, 
Umil şi mulţumit,
În ceasuri de primejdie, 
De Tine ocrotit!

Nimic nu şterge vina
În cer sau pe pământ,
Isus doar e lumina, 
Prin El curat eu sunt
Isus doar dezrobeşte 
De patimi şi păcat,
Şi cel ce s-umileşte, 
Prin El doar e iertat

Să vină deci oricine 
L-acest Mântuitor
Şi viaţa să-I închine 
În vecii vecilor!
Isus, desăvârşirea, 
Să fie-n veci slăvit!
În El e mântuirea, 
Prin El sunt fericit!

