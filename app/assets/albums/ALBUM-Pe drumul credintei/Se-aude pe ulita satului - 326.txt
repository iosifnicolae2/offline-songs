Se-aude pe uliţa satului meu 
Un ropot grăbit de copite,
Un glas de departe ce vine mereu, 
Un chiot de doruri cumplite
E poate Iubitul, e poate chiar El! Nu-mi spune că-i vântul străine…
|: Căci astăzi eu zic “poate” 
Și mâine la fel 
Dar poimâine sigur că vine :|……

       Copilă mireasă, ce mire aştepţi, 
Nu-i nimeni în cer ca să vie,
Zadarnic spre uliţă ochii-ţi îndrepţi, 
Că uliţa ta e pustie.
De când adormiră părinţii străbuni Stau toate la fel neschimbate,
|: Ce chiot auzi tu, ce goale minuni, Ce glas de vedenii ciudate! :|

Se-aude pe uliţa satului meu 
Un glas peste lumea deşartă…
Şi iată… un tânăr, ce-l văd numai eu Se-aruncă din şa lângă poartă
E poate iubitul, se poate că-i El, 
Nu-mi spune că-i vântu-n rovine…
|: Căci astăzi eu zic “poate”, 
Și mâine la fel 
Dar poimâne sigur că vine :|…

