Frumoasă zi e ziua Ta, Isuse, Domnul nostru!
Îţi mulţumim că harul Tău Ne-a dat şi daru-acesta

‘Naintea Ta acum venim 
Și laudă Ţi-aducem,
Căci pentru noi, la Golgota, Tu ai murit pe cruce!

Îţi mulţumim că ne-ai iertat, Ne-ai ridicat povara
Şi ne-ai chemat să Te urmăm 
Și să-Ți purtăm ocara!

Îţi mulţumin că glasul Tău 
Ne cheamă să ne-nveţe,
Fă, Te rugăm, să-l ascultăm, Urmând a lui poveţe!

Ajută-ne să preţuim 
Iubirea-Ţi minunată,
Dă-ne-ajutor ca să-Ţi slujim Cu viaţa noastră toată!

Ajută-ne ca-ntreaga zi Cuminte s-o petrecem,
Să ne zidim şi să-Ţi slujim, Prin ea ca sfinţi să trecem!

