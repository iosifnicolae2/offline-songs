La masa Ta noi azi 
Venim spre-mpărtăşire
Cu jertfa Ta, prin ea 
Tu moarte-ai  biruit
Venim să ne-amintim 
De marea Ta iubire,
|: Căci pentru noi 
Tu Te-ai jertfit :|

Se-adună-n jurul Tău 
Biserica-Ţi iubită,
Pe Dumnezeu lăudând, 
De noi El S-a-ndurat;
În moartea Ta văzând 
Iubirea-I nesfârşită:
|: În veci fii, Doamne, lăudat :|

Noi azi ne veselim, 
E zi de sărbătoare,
Când pâinea o luăm 
Și vinul din pahar
Ce mişcător răsun’
Acum vorbele Tale,
|: Ce le-ai rostit cu-atâta har :|

“Acesta-i trupul Meu  
Ce pentru voi se frânge;
Luaţi şi mâncaţi din el
 Paharul ce îl beţi
E Noul Legământ făcut 
În al Meu sânge;
|: În el iertarea toţi aveţi!” :|

      Vrem, Doamne, să mâncăm, 
Să bem cu vrednicie,
Căci viaţa Tu ne-ai dat 
Și parte-n ceruri, sus
Tu vrednici ne-ai făcut 
De-a fi şi-n veşnicie,
|: În slava Ta, mărit Isus! :|

