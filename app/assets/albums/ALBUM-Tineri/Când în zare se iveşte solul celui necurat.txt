Când în zare se iveşte solul celui necurat
Dumnezeu e tăria mea
Când armatele de duhuri cerul au întunecat
Dumnezeu e tăria mea
Când tot iadul stă-n picioare pregătit pentru război
Şi simt că sufletu-mi se zbate prins în cursa grea
Mă aplec în rugăciune şi-aştept ajutorul slavei
Dumnezeu e scăparea mea.

Dumnezeu e tăria mea,
Adăpost pentru sufletul meu
Ajutor când povara-i grea
Dumnezeu e scăparea mea

Dumnezeu are putere ca în cer şi pe pământ
Dumnezeu e tăria mea
Tot ce-n lume se întâmplă este scris şi în cuvânt
Dumnezeu e tăria mea
Încercarea când e mare şi se pare că mă-ngroapă,
Întunericul e gros şi nu mai pot vedea
Plec şi fruntea şi genunchiul dar înalţ spre ceruri duhul
Dumnezeu e scăparea mea.

