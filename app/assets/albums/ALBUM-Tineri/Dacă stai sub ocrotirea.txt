Dacă stai sub ocrotirea
Celui prea înalt, la umbra Lui
Zici despre Domnul : El e scăparea
Domnul meu în care mă-ncred.

O mie să cadă alături de Tine
Şi zece mii, la dreapta Ta, de vor cădea
Cu ochii priveşte să vezi răsplătirea
A celui rău, dar harul Său, te va salva.

Să nu te temi nici de săgeata
Şi nici de groaza din întuneric
El te v-ascunde sub aripa Lui
Căci pavăză este credinţa Lui.

Pentru că zici :”El e–adăpostul “
Şi faci din El scăparea ta
Nenorocirea şi nici urgia
De cortul tău nu se v–apropia.

