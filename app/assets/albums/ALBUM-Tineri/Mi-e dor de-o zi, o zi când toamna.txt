Mi-e dor de-o zi, o zi când toamna
Nu vor mai cădea nici frunze şi nici ploi
E ziua noastră, e o întâlnire
Cu Acel ce-n viaţă noi L-am urmat
Noi L-am urmat

Un dor m-apasă şi zile trec
Aş vrea Isus, atât de mult aş vrea
Să te-ntâlnesc şi să-Ţi spun
De câte ori au fost tristeţi
Ce le-am ştiut doar noi doi.

Va trece un an şi-or trece alţii
Dar nu uita când aşteptarea-i grea
El se va-ntoarce şi-atunci
Printre noi va fi iar vară
Şi soare fără nori.

