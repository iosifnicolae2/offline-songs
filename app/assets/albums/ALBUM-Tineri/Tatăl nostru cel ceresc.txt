Tatăl nostru cel ceresc
Ce în slavă-mpărăţeşti
Tatăl nostru, Dumnezeu
Azi la Tine vin şi eu
Sfânt e numele Tău

Vie-mpărăţia Ta
Astăzi în inima mea
Facă-se doar voia Ta
În toată viaţa mea
Sfânt e numele Tău

Pâinea noastră să ne-o dai
Astăzi să putem trăi
Iar pentru eternul rai
Pâinea vieţii ne-o hrăni
Sfânt e numele Tău

Iartă-mi Tu păcatul greu
Iartă Tu greşeala mea
Tot aşa cum iert şi eu
Tot aşa cum voi ierta
Sfânt e numele Tău

Ţine-ne sub scutul Tău
Şi-n ispite nu ne du
Ci ne scapă de cel rău
Şi ne-ajută Doamne Tu
Sfânt e numele Tău

Este-a Ta împărăţia
Slava, cinstea şi puterea
Laudă-n cer şi pe pământ
Tată, Fiu şi Duh preasfânt
Sfânt e numele Tău

