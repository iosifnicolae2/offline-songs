Ai plătit un preţ să-mi dai viaţa
Să trăiesc prin har azi mântuit
N-am cuvinte Doamne să pot spune
Cât de drag îmi eşti şi-s fericit.

Voia Ta nu voia mea
Să se facă Doamne-n viaţa mea
Să trăiesc cum Tu doreşti o Domnul meu
Toată roada Duhului Tău Sfânt
Zi de zi s-o am pe-acest pământ
Lumină să răspândesc mereu în jurul meu.

Numele mi-e scris în Cartea Vieţii
Şi doresc Isus cu orice preţ
Să rămân statornic în credinţă
Să Te laud şi să Te slăvesc.

Pacea Ta ce-ntrece orice lucru
Cunoştinţa-ntregului pământ
S-o reverşi în inimă Stăpâne
Orice-ar fi să pot mereu să-Ţi cânt.

