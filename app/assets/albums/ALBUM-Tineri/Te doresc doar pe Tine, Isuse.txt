Te doresc doar pe Tine, Isuse
Căci doar Tu-mi dăruieşti liniştea
Îmi conduci paşii pe calea vieţii
Calea ce duce la Dumnezeu.

Pe braţul Tău mă simt mereu păzit şi ocrotit
Păcate, griji şi îndoieli Tu mi le-ai mântuit
Pe drumul vieţii noi condu-mă Tu
Prin harul Tău vreau să rămân mereu copilul Tău.

Dragostea Ta îmi umple viaţa
Mă-ntăreşte-n necaz şi-n dureri
Căci în sângele Tău de pe cruce
Mi-ai dat Doamne iertarea pe veci.

Iar în inima mea zbuciumată
Vino Doamne şi dă-mi pacea Ta
Locuieşte Tu, Doamne, în mine
Călăuză fii Tu-n viaţa mea.

